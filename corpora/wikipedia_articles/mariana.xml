<TEI>
 <teiHeader>
  <fileDesc>
   <titleStmt>
    <title>
     Mariana
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Mariana"/>
     <date>
      2016-04-11T15:41:48Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Mariana
   </head>
   <p>
    In l'antichità, a cità rumana di Mariana era un' impurtante culonia rumana fundata in Corsica da Marius in u 93 a.C.
   </p>
   <p>
    Dipendia di a capitale rumana d'Aleria (fundata cum'è Alalia da i Grechi di Focea).
   </p>
   <p>
    ==Storia==
   </p>
   <p>
    L'anziana diocese di Mariana, criata à u seculu V, rilivava dirittamente di a Santa Sedia di u Vaticanu. Hè stata culligata à Pisa in u 1092 è dopu à Genuva in u 1130. Da u 1269 à u 1570, u vescu di Mariana ci si cullucò. Dapoi u 1570 dipende di a diocese di Bastia.
   </p>
   <p>
    Prete Galletti in u 1863 evucava in i so scritti a scuperta di parechje vistighe ch'ellu attribuia à l'Etruschi è à i Rumani. Mintuveghja a prisenza di caldane anziani vicinu à u paese chì sò state per appuntu, ritruvate à u mumentu di l'apertura di a strada attuale.
   </p>
   <p>
    ==A cattidrale==
   </p>
   <p>
    A cattidrale Santa Maria Assunta annantu à u situ detta di "A Canonica" ci hè fundata à u seculu XI. Lampata à baccu da i Sarracini, l'arcivescu Petru di Pisa a ferà ricustruisce è a cunsacrerà in u 1119. Fù classificata cum'è Munimentu storicu da Prosper Mérimée dopu à u so viaghju in Corsica in u 1886.
   </p>
   <p>
    Ci si pò ammirà a Santa Divota offerta da u Principe Rainier III di Monacu in u 2003 è unu grande Cristu in bronzu di Maria-Claudia Sei-Dominici, pittore è scultore cuntempuranea originaria di Lucciana.
   </p>
   <p>
    ==Ligenda==
   </p>
   <p>
    Sicondu una ligenda u paese duveria a so criazione à a rivalità trà Marius è Lucius Sylla, custruttore d'Aleria. Quest'ultimu, invidiosu di u sviluppu di Mariana, averia criatu una nuvella agglumerazione antagunista battizata Lucciana (u nome significheghja forse: cità di Lucius).
   </p>
   <p>
    == Note ==
   </p>
   <p>
    ==Ligami==
   </p>
   <p>
    Mariana: Storicu di i scavi]
   </p>
   <p>
    Gerard Giorgetti, 50 Ducumenti pà una storia di a Corsica, CRDP di Corsica, 2006
   </p>
   <p>
    ==Da vede dinù==
   </p>
   <p>
    Alalia
   </p>
  </body>
 </text>
</TEI>
