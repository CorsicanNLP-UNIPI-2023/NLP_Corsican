<TEI>
 <teiHeader>
  <fileDesc>
   <titleStmt>
    <title>
     Buglossa corsa
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Buglossa%20corsa"/>
     <date>
      2015-05-15T14:46:55Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Buglossa corsa
   </head>
   <p>
    A buglossa corsa (Anchusa crispa) hè una spezia di pianta erbacea perenna è biennali chì faci parti di a famiglia di i Boraginaceae. Hè endemica di Corsica è Sardegna.
   </p>
   <p>
    ==Murfulugia==
   </p>
   <p>
    A buglossa corsa hè un fiori chì li ci voli mori soli. Supporta mali a cuncurrenza incù l'altri spezii. Si trova à u cantu di u mari, à un'altezza da 1 metru à 5 metri. Pò suppurtà ch'è li fussi marchjatu annantu ogni tantu ma, s'è quissa accadi troppu à l'aspessu, sparisci.
   </p>
   <p>
    ===Purtamentu===
   </p>
   <p>
    I fusti righjunghjini un'altezza cumpresa trà i è i 10 è i 35 centimetri. Sò cuparti da picculi setuli è da una piluria abbastanza longa.
   </p>
   <p>
    ===Foglie===
   </p>
   <p>
    I fogli sò longhi trà i 5 è i 10 centimetri, lungarini, incù marghjini undulati è appena dintiddati.
   </p>
   <p>
    ===Fiori===
   </p>
   <p>
    I fiora sò riuniti in un'infiuriscenza chì si sviloppa in u periodu cumpresu trà marzu è ghjugnu. A curolla hè tubulari è assumi un culori varievuli trà u viulinu è u turchinu, sicondu l'ità di i fiora. U fruttu hè un acheniu chjucu chjucu.
   </p>
   <p>
    ==Distribuzioni è ambienti==
   </p>
   <p>
    A buglossa corsa hè una pianta endemica di a Corsica è di a Sardegna. U so ambienti naturali hè rapprisintatu da i duni rinosi assà salini in l'immediata prussimità di a costa, longu u latu supiriori di a spiaghja. Calchì volta si trova assuciata à Agropyron junceum è
   </p>
   <p>
    Ammophila arenaria.
   </p>
   <p>
    U so ariali attuali hè rapprisintatu da i spiaghji di a costa nordu di a Sardegna è di quidda sudu di a Corsica, par una superficia tutali di circa 10 km2. Ùn ci hè cà 12 siti in u mondu par a buglossa corsa.
   </p>
   <p>
    ===In Corsica===
   </p>
   <p>
    Sò cunnisciuti sei siti di buglossa corsa. Si trovani tutti in Pumonti. Ci n'hè quattru annantu à a costa uccidintali (in u golfu di u Vallincu) è dui annantu à a costa uriintali (versu Sulinzara). Un situ hè sparitu anni fà è trè siti (frà i quali i dui siti di a costa uriintali) frà quiddi chì fermani sò cunsidarati da i butanisti com'è minacciati.
   </p>
   <p>
    L'effettivu di i pianti varieghja d'un annu à l'atru par via di u clima è in particulari sicondu i piuviti, a sicchina o i timpistati. Hè cunsidaratu in crescita in 'ss'ultimu dicenniu.
   </p>
   <p>
    ===In Sardegna===
   </p>
   <p>
    Sò stati cuntati novi siti par a buglossa corsa, ma trè sò ormai spariti. Si trovani tutti in u Nordu-punenti di l'isula.
   </p>
   <p>
    ==Cunsirvazioni==
   </p>
   <p>
    Par via di a perdita di l'ambienti naturali è di l'impattu asarcitatu da l'omu Anchusa crispa hè classificata in a IUCN Red List com'è spezia in priculu criticu d'estinzioni. A spezia hè stata insirita da l'IUCN in a lista di i 50 spezii butanichi più minacciati di l'aria meditarrania.
   </p>
   <p>
    À u liveddu internaziunali a spezia hè inclusa in l'appendici I di a Cunvinzioni di Berna. Hè inoltri cunsidarata com'è una spezia priuritaria insirita in l'annessi II è IV di a direttiva Ambienti di l'Unioni aurupea.
   </p>
   <p>
    ==Noti==
   </p>
   <p>
    ==Bibliugrafia==
   </p>
   <p>
    Gamisans, Jacques (1996), A flora endemica di Corsica, Edisud (in francesu)
   </p>
   <p>
    Carole Piazza è Laetitia Hugot, Agiscia par Anchusa crispa, 2012, CBNC, traduzioni in corsu da Santu Mariani, « Serviziu Cunsigliu Linguisticu » di a CTC
   </p>
   <p>
    == Da veda dinò ==
   </p>
   <p>
    Boraginaceae
   </p>
   <p>
    Anchusa
   </p>
   <p>
    Lista rossa IUCN
   </p>
   <p>
    Flora endemica di Corsica
   </p>
   <p>
    Boraginaceae
   </p>
   <p>
    Flora endemica di a Corsica
   </p>
   <p>
    Flora endemica di a Sardegna
   </p>
  </body>
 </text>
</TEI>
