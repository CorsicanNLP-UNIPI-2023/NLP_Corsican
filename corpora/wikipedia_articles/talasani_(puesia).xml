<TEI>
 <teiHeader>
  <fileDesc>
   <titleStmt>
    <title>
     Talasani (puesia)
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Talasani%20%28puesia%29"/>
     <date>
      2015-07-01T16:36:02Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Talasani (puesia)
   </head>
   <p>
    Talasani hè una puesia cumposta da Petru Borghetti (1894-1927). A puesia cumporta ottu sistini.
   </p>
   <p>
    ==Talasani==
   </p>
   <p>
    Vedu Parigi è sentu i so rimori
   </p>
   <p>
    Parenu i so tetti pien' di fiori
   </p>
   <p>
    A u chjar' alzà
   </p>
   <p>
    Di u sole chì incanta ogni persona
   </p>
   <p>
    Ma ind'u mio core solu u to nome sona,
   </p>
   <p>
    O Talasà.
   </p>
   <p>
    Eo ti vedu cun l'ochji di la mente
   </p>
   <p>
    È nun ti vedu micca sulamente
   </p>
   <p>
    Ripusà,
   </p>
   <p>
    Inggrufulatu in la to conca fonda,
   </p>
   <p>
    Faccia à Monte Cristu chì indi l'onda
   </p>
   <p>
    Si ne stà ....
   </p>
   <p>
    Certu la piazza biota à lu fucone,
   </p>
   <p>
    Inde pusava nantu lu pancone,
   </p>
   <p>
    Meiu babbà,
   </p>
   <p>
    M'affoca lu core più ch'è altra cosa,
   </p>
   <p>
    Perch'ormai lu corciu ne riposa
   </p>
   <p>
    In campusà.
   </p>
   <p>
    Sicura ch'è le croce infilarate
   </p>
   <p>
    Di figliuluccia è di surelle amate,
   </p>
   <p>
    Anc' avà.
   </p>
   <p>
    Mi trapananu sempre lu mio core
   </p>
   <p>
    È fin ch'io campu mai stu dulore
   </p>
   <p>
    Passerà ....
   </p>
   <p>
    Vedu dinò ancu à voi, morti d'eri,
   </p>
   <p>
    Cascati in terreni furesteri
   </p>
   <p>
    A prim' età
   </p>
   <p>
    Vedu li vostri nomi scritti in oru,
   </p>
   <p>
    Belli ancu senza a testa di lu morru.
   </p>
   <p>
    M'inchjinu ; mà ....
   </p>
   <p>
    ... Mà vedu anc'una torra maestosa
   </p>
   <p>
    Meza sfalata è tutta spavintosa,
   </p>
   <p>
    Fidighjà
   </p>
   <p>
    Versu li prati di San—Pellegrinu,
   </p>
   <p>
    Ind'e si scatinò u nostru destinu
   </p>
   <p>
    Tempi fà.
   </p>
   <p>
    Eppo mi par' di vede un ornu biancu
   </p>
   <p>
    Drittu, faccia à lu mare è spada affiancu,
   </p>
   <p>
    Ramintà
   </p>
   <p>
    À lu populu d'oghje imbastarditu
   </p>
   <p>
    Quelli rummenti ind'è t'hai smarritu,
   </p>
   <p>
    O Libertà !
   </p>
   <p>
    Mà 'ss'omu drittu, fattu in petra bianca,
   </p>
   <p>
    Cum'hè, o Talasani, chì ti manca ?
   </p>
   <p>
    Dì, perchè ?
   </p>
   <p>
    Fù purtantu un eroe di i più fieri !
   </p>
   <p>
    Pensa ch'alzà un ricordu à De Giafferi,
   </p>
   <p>
    Tocca à tè !!!
   </p>
   <p>
    ==Da vede dinù==
   </p>
   <p>
    Petru Borghetti
   </p>
   <p>
    Puesia in lingua corsa
   </p>
  </body>
 </text>
</TEI>
