<TEI>
 <teiHeader>
  <fileDesc>
   <titleStmt>
    <title>
     U cazzu marinu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/U%20cazzu%20marinu"/>
     <date>
      2015-07-03T12:49:24Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    U cazzu marinu
   </head>
   <p>
    U cazzu marinu hè un situ nantu à u web ma dinò un associu cù parechji prughjetti. U situ hè statu lanciatu di dicembre 2012, da a squatra di i cazzi marini. Omu pò participà à u situ o à a squatra, ci voli solu à piddà cuntattu cù i cazzi marini.
   </p>
   <p>
    U situ ùn hè micca spizializatu ind'u tradiziunali, o nantu à a Corsica, ma ci parla di u mondu sanu, in modu ridiculu. Testi, canzoni, imaghjini... Taroccu è macagna sò prisenti assai.
   </p>
   <p>
    I scrittori ponu essa sia anonimi, sia cunnisciuti (pseudonimiu o nomi).
   </p>
   <p>
    ==L'azzioni==
   </p>
   <p>
    L'azzioni maiò privista hè a Pumatina, di Luddu 2013.
   </p>
   <p>
    ==Testi==
   </p>
   <p>
    A Lighjenda di u ficatellu
   </p>
   <p>
    Ci era una volta, ind’u paesi di a Gravona, un riami chì campava cù alegria. Era u Riami di u Cazzu Marinu, duva tutti l’abitanti tinianu in casa, ind’un acquariu, un cazzu marinu. Ci vulia à pricà lu tutti i ghjorni. Una volta à l’annu, ci vulia ancu à sacrificà una ghjuvanotta, a più goffa di u paesi. Quandu a ghjuvanotta era scelta, ci vulia à ingrassà la, cum’è un maghjali. U ghjornu di u sacrifiziu, si virsava calchì cuchjaroni di l’oliu santu, l’Oliu Balaninu, nantu à u corpu di a goffa. Fatta cusì, a goffa sculisciava assai,  è tandu a si purtavanu l’omi in cima di un palcu di più di 30 metri d’altezza custruttu di trè lati cumposti di scalini è l’ultimu latu era un pindoni. Inghjò si truvava un acquariu immensu cù tutti i cazzi marini mansi, surtiti pà u sacrifiziu. A goffa era missa in pusizioni aerodinamica, è sculisciava u pindoni tali a saetta. Duii rimori, a sculisciata è i sfarenti stratti di grassu « fllllflfllflfllflllllflllfllfll », l’intrata in l’acquariu « pu ». È tuttu u mondu festighjava. Eccu u cuntestu di a nostra storia…
   </p>
   <p>
    Marius campava cù u so amicu Ghjilormu, ind’una casa bedda culurita. Li piacia assai a forma di u cazzu marinu casanu. Marius era bancalaru, Ghjilormu muradori. I so mani eranu forti è secchi. Tutti i donni di u riami vulianu marità si cun eddi. Ma i duii umatali si n’impipavanu. Tutti i duminicati, si facianu una « sirata ursoni » : parechji omi s’adunianu in la casa culurita è mughji è risati di mischiavanu. I sirati di cumpiianu sempri in paghjedda. Sin’à …
   </p>
   <p>
    Sin’à u ghjornu duva parechji omi di a « sirata ursoni » si ne morini d’una malatia scunnisciuta. Ma cum’è à st’omi li piacia u ficateddu, a malatia fù cugnumata a « maladizzioni di u ficateddu ».
   </p>
   <p>
    U magu « Giacobettu » ghjunse ind’u riami dopu à avè ricivutu un missaghju purtatu da un ricciu viaghjadori. Cum’è ùn avia pussutu leghja lu, postu chì i spini di u ricciu avianu stracciatu u missaghju, vinia dumandà à u Rè : « O Rè di u Riami di u Cazzu Marinu, Rè di i Rè, sottu a putenza di u Cazzu Marinu Sacru, aghju ricivutu un ricciu viaghjadori, chì ci hè ?
   </p>
   <p>
    -          Magu Giacobetti, astutu cum’è una moscula, charisma di polpu, è tanfu di muffa. Ti chirimu aiutu, postu chì tutti l’altri maghi sò in staziu, staziu duva tù sì statu riccusatu.
   </p>
   <p>
    -          Bastanu i paroli di loda, chì  ci hè ?
   </p>
   <p>
    -          Ci pesa à dossu a maladizzioni di u ficateddu… Certi omi, bocchifini, amadori di ficateddu, si ne morenu.
   </p>
   <p>
    -          Ah… Vecu, vecu …
   </p>
   <p>
    -          Chì vedi ?!
   </p>
   <p>
    -          Scuseti, nudda, ùn vecu nudda, hè sola una sprissioni.
   </p>
   <p>
    -          Zucca !
   </p>
   <p>
    -          Innò, mi chjamu Giacobetti, lu me Rè.
   </p>
   <p>
    -          Ùn sai nudda di a maladizzioni ?
   </p>
   <p>
    -          Maladizzioni, maladizzioni, ùn ne sò micca sicuru. D’induva veni u ficateddu ?
   </p>
   <p>
    -          Di a Gravona !
   </p>
   <p>
    -          Ùn mi cunteti buci…
   </p>
   <p>
    -          Di a Gravona !
   </p>
   <p>
    -          O mitò !
   </p>
   <p>
    -          Magu Giacobetti, hè vera, u ficateddu veni di a Casinca, è …
   </p>
   <p>
    -          Di a Casinca ?! Ùn sanu mancu fà coccia i pasti ! Eccu u prublema, u figatellu hè un vilenu ! U figatellu hè u nemicu di u ficateddu ! I nostri stomachi ùn sò micca adatti à i so batterii ! Ma aghju a soluzioni da pruteghja tutti i nostri frateddi bocchifini !
   </p>
   <p>
    -          Ah bon ?
   </p>
   <p>
    -          Iè ! Ind’a muntagna d’Alata, ci hè un ficatellu, mischiu trà u ficateddu è u figatellu. Pò guariscia tutti i malatii ficateddinchi ! Ma hè chjosu ind’una petra, solu una anima pura pudarà sorta u ficatellu di u so stucciu.
   </p>
   <p>
    -          Tandu purtaraghju tutti l’abitanti à pruvà ! Eiu, ùn aghju l’anima pura. Omi è donni di u Riami, andemu !
   </p>
   <p>
    -          Vi scurdeti di calcosa, lu me Rè.
   </p>
   <p>
    -          Hè vera, i donni ùn anu l’anima pura. Omi ! Aveti da salvà u Riami ! »
   </p>
   <p>
    Fatta fini chì tutti l’omi di u Riami di u Cazzu Marinu si n’andetini ind’a muntagna d’Alata, è una fila tamanta à u mari si furmeti in giru à u ficatellu impetratu, tali a chjoppula di a lumaca. Ad unu ad unu, l’omi passetini. Marius pruveti, ma si fiascheti. Listessu destinu pà u tintu Ghjilormu. Nimu avia riisciutu. U ficatellu era gluriosu è drittu.
   </p>
   <p>
    Marius guardeti à Ghjilormu in i so ochji verdi furesta. Ghjilormu capì subbitu. I duii amichi impugnetini u ficatellu insemi, è tiretini lu. Si spalanchetini tutti l’ochji. U ficatellu misurava più di tredici metri ! Marius è Ghjilormu, eroi di u riami !
   </p>
   <p>
    Di ritornu ind’a cità, u magu Giacobetti spiecheti a seguita : « Avà, ci voli chì ugnunu si manghjessi un pezzu di u ficatellu.
   </p>
   <p>
    -          Pranzu ! mughjeti u Rè. »
   </p>
   <p>
    Un pranzu magnificu fù urganisatu,  tutti duvianu manghjà a prima buccata frattempu. Tutti ebbini a stessa riazzioni : « Hè infettu ! Puà ! Peghju cà robba capicursina !
   </p>
   <p>
    -          Iè, hà più di trè centi anni, ma v’hà da guariscia ! Mai ùn sareti malati ! disse Giacobetti »
   </p>
   <p>
    T’avia a raghjò u magu, era smarita a malatia !
   </p>
   <p>
    Calchò ghjornu dopu, tutti l’omi si ne morini, robba tan’vechja, ùn ci voli à manghjà. Cusì ch’ùn ci si fimertini cà i donni è i cazzi marini. Campetini filici è ùn ebbini mancu un ziteddu.
   </p>
   <p>
    == Da vede dinù ==
   </p>
   <p>
    cazzu marinu, animale
   </p>
   <p>
    ==Liami==
   </p>
   <p>
    U situ di I Cazzi Marini
   </p>
   <p>
    U Facebook di i Cazzi MArini
   </p>
   <p>
    Associu
   </p>
  </body>
 </text>
</TEI>
