<TEI>
 <teiHeader>
  <fileDesc>
   <titleStmt>
    <title>
     Palatina
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Palatina"/>
     <date>
      2015-07-01T15:49:54Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Palatina
   </head>
   <p>
    A Palatina hè un cantu tradiziunale di Corsica.
   </p>
   <p>
    ==A Palatina==
   </p>
   <p>
    I battaglioni maiori
   </p>
   <p>
    Sò falati à corri corri,
   </p>
   <p>
    Lu cuntrastu scuppierà,
   </p>
   <p>
    Da l'imbrogliu furesteru,
   </p>
   <p>
    Oghje o mai s'escerà,
   </p>
   <p>
    Da l'imbrogliu furesteru,
   </p>
   <p>
    Oghje o mai s'escerà.
   </p>
   <p>
    Or fate sventulà sta chjoma,
   </p>
   <p>
    Chì tantu sott'à la somma,
   </p>
   <p>
    Per cent'anni ùn ci hà da stà,
   </p>
   <p>
    Da lu pughjale à la marina
   </p>
   <p>
    Cantate la palatina,
   </p>
   <p>
    È lu piombu salterà.
   </p>
   <p>
    À li furdani in Bastia
   </p>
   <p>
    Li trema la curatella
   </p>
   <p>
    Si sò chjosi in citadella
   </p>
   <p>
    Ma l'avemu da caccià
   </p>
   <p>
    Ste vulpacce codimozze
   </p>
   <p>
    Ùn la si ponu francà,
   </p>
   <p>
    Ste vulpacce codi mozze
   </p>
   <p>
    Ùn la si ponu francà.
   </p>
   <p>
    Per lu capu naziunale
   </p>
   <p>
    Appruntate li trufei
   </p>
   <p>
    I furdani à sei à sei,
   </p>
   <p>
    Anderanu à tumbulà
   </p>
   <p>
    È dumane à lu cunventu
   </p>
   <p>
    U vulemu incurunà,
   </p>
   <p>
    È dumane à lu cunventu
   </p>
   <p>
    U vulemu incurunà.
   </p>
   <p>
    Avanti la nostra ghjente
   </p>
   <p>
    Spunta è l'alba s'avvicina,
   </p>
   <p>
    À la Corsica Regina,
   </p>
   <p>
    Gloria per l'eternità,
   </p>
   <p>
    À la Corsica Regina,
   </p>
   <p>
    Gloria per l'eternità.
   </p>
   <p>
    Cantu tradiziunale di Corsica
   </p>
  </body>
 </text>
</TEI>
