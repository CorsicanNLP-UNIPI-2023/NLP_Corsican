<TEI>
 <teiHeader>
  <fileDesc>
   <titleStmt>
    <title>
     Amandulu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Amandulu"/>
     <date>
      2019-09-30T05:50:50Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Amandulu
   </head>
   <p>
    Prunus dulcis (Mill.) D. A. Webb
   </p>
   <p>
    Hè un arburu di a famidda di i Rosaceae (chi cumprendi i rusulaghji, i parsichi, i chjarasgi).
   </p>
   <p>
    Natu in u nordu di l'Africa è di l'Asia uccidentali ghjunghji in Auropa à u midievu.
   </p>
   <p>
    Hè un arburu chjucu, misura circa 9 metri. Vivi da 50 à 80 anni. I so ràdichi sò putenti è t'hani pochi ramificazioni.
   </p>
   <p>
    L'amandulu bastardu si vedi in piaghja : i so amanduli sò sempri àmari. L'amandulu insitutu hè listessu mà i so frutti sò più dolci.
   </p>
   <p>
    Temi u fritu è hà bisognu di lumu, di soli è d'aria sicca. Par quissa a Corsica è a costa meditarrania sò siti parfetti par a so cultura. Li cunveni bè una tarra povara, pitrosa, sicca o ancù salita è calcària.
   </p>
   <p>
    I so fogli sò ovali, lunghi.
   </p>
   <p>
    I fiori sò parechji ma solamenti una sopra trè darà un fruttu. Sò bianchi o rosulini è sbucciani da marzu à aprili.
   </p>
   <p>
    L'amandulu hè u prima arburu fruttevulu à fiurisci à a fini di l'inguernu. U muscu di i so fiori svighja l'abbi adurmintati.
   </p>
   <p>
    I frutti da 4 à 6 centimetri di longu sò d'aspettu viddutosi, di culori verdi è cuntenini una naciola o dui.
   </p>
   <p>
    A medda epica par piantà l'amandulu hè da a fini di nuvembri à i primi ghjorna di dicembri. Un amandulu cumincia à dà i frutti versu a so terza annata.
   </p>
   <p>
    Un locu piantatu à amanduli hè un amanduletu.
   </p>
   <p>
    U legnu di l'amandulu piaci monda à i bancalari.
   </p>
   <p>
    L'amandulu hè u simbulu di a virghjinità cun i so fiori bianchi chi vestini l'arburu com'è una spusata.
   </p>
   <p>
    == In Corsica ==
   </p>
   <p>
    In Corsica, l'amandulu t'hà a so fiera d'aostu in Aregnu: a "fiera di l'amandulu".
   </p>
   <p>
    == Rifarenzi ==
   </p>
   <p>
    == Da veda dinò ==
   </p>
   <p>
    l'amandula
   </p>
   <p>
    Amarascu
   </p>
   <p>
    Baracucca
   </p>
   <p>
    Listincu
   </p>
   <p>
    == Liami ==
   </p>
   <p>
    Thiers, Ghjacumu, Amandulu fiuritu, puisia, Interromania
   </p>
   <p>
    Rosaceae
   </p>
  </body>
 </text>
</TEI>
