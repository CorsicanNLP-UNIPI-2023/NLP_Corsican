<TEI>
 <teiHeader>
  <fileDesc>
   <titleStmt>
    <title>
     U zitellu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/U%20zitellu"/>
     <date>
      2015-07-01T16:37:55Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    U zitellu
   </head>
   <p>
    U zitellu hè una puesia scritta da Petru Lucciana (1832-1909), dettu Vattelapesca. 'Ssa puesia hè stata publicata prima in L'Annu Corsu, in u 1925 (pagina 140).
   </p>
   <p>
    ==U zitellu==
   </p>
   <p>
    Di maghju, una matina, eo spassighjava
   </p>
   <p>
    À u mercatu frà i fiori è frà e zitelle
   </p>
   <p>
    — E cipolle è e vechje ùn le guerdava -
   </p>
   <p>
    Quandu scorsi un criampulu ch'è à e stelle
   </p>
   <p>
    L'ochji negri sbrillati indirizzava...
   </p>
   <p>
    À e stelle, nò (ùn ci n'era) ma a trè belle
   </p>
   <p>
    Chjarasge trugne, poste in sù e curbelle
   </p>
   <p>
    Di brocculi è carotte... e suspirava.
   </p>
   <p>
    Daretu à e spalle ind'una di e so mane
   </p>
   <p>
    Pendia, appena strintu, un po' di pane.
   </p>
   <p>
    Or mentre tutt'à i frutti l'attenzione
   </p>
   <p>
    Ellu porta, li passa arente un cane
   </p>
   <p>
    È a pagnotta li arruffa, a cullazione...
   </p>
   <p>
    Oh, tirate ne voi a cunclusione!
   </p>
   <p>
    ==Da vede dinù==
   </p>
   <p>
    Petru Lucciana
   </p>
   <p>
    Puesia in lingua corsa
   </p>
  </body>
 </text>
</TEI>
