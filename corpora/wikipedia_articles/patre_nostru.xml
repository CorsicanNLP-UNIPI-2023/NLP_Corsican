<TEI>
 <teiHeader>
  <fileDesc>
   <titleStmt>
    <title>
     Patre nostru
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Patre%20nostru"/>
     <date>
      2018-07-14T19:10:38Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Patre nostru
   </head>
   <p>
    U Patre nostru (o Patri nostru) hè a preghera cumuna à ogni cristianu. E parole sò di a bocca di Gesù Cristu, cusì si leghje in u Vangelu di San'Matteu (6.9.13) è ancu in quellu di San'Luca (11.2.4).  Hè a preghera a piu cunnisciuta di a riligione cristiana.
   </p>
   <p>
    == U testu di a preghera ==
   </p>
   <p>
    === In lingua corsa ===
   </p>
   <p>
    Patre nostru chì sì in celu,
   </p>
   <p>
    Ch'ellu sia santificatu u to nome;
   </p>
   <p>
    Ch'ellu venga u to regnu;
   </p>
   <p>
    Ch'ella sia fatta a to vuluntà,
   </p>
   <p>
    In terra cum'è in celu.
   </p>
   <p>
    Dacci oghjeghjornu u nostru pane cutidianu;
   </p>
   <p>
    È rimettici i nostri debiti,
   </p>
   <p>
    Cum'è no i rimettimu à i nostri debitori;
   </p>
   <p>
    Ùn ci induce micca in tentazione,
   </p>
   <p>
    Ma francaci da u male.
   </p>
   <p>
    Amme (è cusì sia).
   </p>
   <p>
    === In lingua latina ===
   </p>
   <p>
    Eccu una versione cantata di u Pater Noster, in latinu :
   </p>
   <p>
    === In lingua greca (testu originale) ===
   </p>
   <p>
    Πάτερ ἡμῶν ὁ ἐν τοῖς οὐρανοῖς·
   </p>
   <p>
    ἁγιασθήτω τὸ ὄνομά σου·
   </p>
   <p>
    ἐλθέτω ἡ βασιλεία σου·
   </p>
   <p>
    γενηθήτω τὸ θέλημά σου, ὡς ἐν οὐρανῷ καὶ ἐπὶ τῆς γῆς·
   </p>
   <p>
    τὸν ἄρτον ἡμῶν τὸν ἐπιούσιον δὸς ἡμῖν σήμερον·
   </p>
   <p>
    καὶ ἄφες ἡμῖν τὰ ὀφειλήματα ἡμῶν,
   </p>
   <p>
    ὡς καὶ ἡμεῖς ἀφίεμεν τοῖς ὀφειλέταις ἡμῶν·
   </p>
   <p>
    καὶ μὴ εἰσενέγκῃς ἡμᾶς εἰς πειρασμόν,
   </p>
   <p>
    ἀλλὰ ῥῦσαι ἡμᾶς ἀπὸ τοῦ πονηροῦ.
   </p>
   <p>
    == Analisa ==
   </p>
   <p>
    === Patre nostru chì sì in celu ===
   </p>
   <p>
    Inseme, e parulle "Patre Nostru" designanu Diu, u Patre (cumu ancu in a tradizione ebrea). Mostra ancu ch'ellu ci hè una relazione di prossimità fra Diu è quellu chi prega, cum'è frà un babbu è u so zitellu.
   </p>
   <p>
    === Ch'ellu sia santificatu u to nome ===
   </p>
   <p>
    Dopu l'apertura (Patre Nostru), a preghera principia di listessa manera ch'è u Kaddish, sanctificandu u nome di Diu. In u ghjudaisimu, u nome di Diu hè assai importante, è centrale. Ùn hè micca solu una ticchetta chì permette d'identificà à Diu, ma rifletta a so vera natura, profunda è plurale. «Ch'ellu sia santificatu» hè una frasa passiva, dunque ùn hè micca quellu chì ora chì santifica u nome di Diu, o almenu, ùn hè micca solu ellu, ma l'umanità entera.
   </p>
   <p>
    === Ch'ellu venga u to regnu ===
   </p>
   <p>
    A dumanda pè u Regnu di Diu hè interpretata cumu una referanza à a credenza, cumuna à l'epica, chì una figura messianica veneria purtà è instaurà un regnu divinu. Di manera tradiziunale, u regnu di Diu hè vistu cume un rigalu da Diu, è micca cume una realizione umana, ma quess'idea hè avà a spessu rimessa in causa da ghjente chì crede piutostu chì stu regnu sara purtatu da un gruppu di ghjente travagliendu cù a fede pè instaurà un mondu megliu, seguente i cummandamenti di Diu.
   </p>
   <p>
    === Ch'ella sia fatta a to vuluntà, in terra cum'è in celu ===
   </p>
   <p>
    Quì si sprema a voluntà chì a voluntà di Diu sia fatta. Ghjè a spressione di una speranza.
   </p>
   <p>
    === Dacci oghjeghjornu u nostru pane cutidianu ===
   </p>
   <p>
    Quessa dumanda più parsunala rompa a similarità cù u Kaddish. U primu pinseru ghjè materiale : quellu di u pane. Ma in a tradizione cristiana, u pane ùn hè micca solu qualcosa di materiale. Hè ancu un simbulu spirituale, cume in u rituale di a communione.
   </p>
   <p>
    U sensu di a parulla greca tradutta in corsu cume in a maioranza di l'astre lingue, ἐπιούσιος (epiusios), hè scura. Ghjè quasi un [legomenon] (parulla impiegata solu una volta in a lingua scritta, in un cuntestu particulare bè precisu).
   </p>
   <p>
    === È rimettici i nostri debiti, cum'è no i rimettimu à i nostri debitori ===
   </p>
   <p>
    A parulla «debitu» hè una traduzzione di una parulla aramaicu vulendu ancu dì «peccatu». A scelta di a parulla «debitu» pè a traduzzione, in piazza di «peccatu», pò mostrà una certa concezzione di u peccatu cume occasione mancata di fà u bè.
   </p>
   <p>
    «Cum'è no i rimettimu à i nostri debitori» mostra l'importanza di u perdonu in a religione cristiana. Ci vole à perdunà ancu à i so nemichi.
   </p>
   <p>
    === Ùn ci induce micca in tentazione ===
   </p>
   <p>
    I teologhi ùn sò micca d'accunsentu pè l'interpretazione d'issa frasa. A parulla greca πειρασμός (peirasmos) tene assai significazione : tentazione, prova, o torna sperimentu. In più, a traduzzione cù a parulla "tentazione" pare in cuntradizione cù u Vangelu secondu San Ghjuvanni (1:12-15), chì dice chì Diu ùn sottumette nimu à a tentazione. Un'altra interpretazione hè dunque ch'issa frasa hè una preghera pè chì Diu ci dia a forza di resistà a e tentazione.
   </p>
   <p>
    === Ma francaci da u male ===
   </p>
   <p>
    In u testu grecu, a parulla «male» pudià esse neutra (è vole dì u male in u sensu generale) o maschile (è designà «quellu chì hè male», dunque Satanassu). Pè Ghjuvanni Calvin, difatti, ùn ci sarianu tante sfarenze trà i dui.
   </p>
   <p>
    == Dossologia ==
   </p>
   <p>
    Cristianisimu
   </p>
  </body>
 </text>
</TEI>
