<TEI>
 <teiHeader>
  <fileDesc>
   <titleStmt>
    <title>
     Granitu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Granitu"/>
     <date>
      2014-09-20T12:58:14Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Granitu
   </head>
   <p>
    U granitu hè una roccia ignea intrusiva felsica, incù grana chì và da media à grussulana è ogni tantu pò prisintà megacristaddi. U so nomu diriveghja da u latinu granum (granu), incù un rifirimentu chjaru à a so struttura olucristaddina.
   </p>
   <p>
    U granitu hè classificatu par via di u diagramma QAPF, in u quali si culloca in u campu di i rocci soprassaturi, veni à dì incù cuntinuti di quarzu cumpresi trà 20% è 60%. L'altri minirali fundamintali prisenti in u granitu sò i feldspati (ortuclasiu, sanidinu è micruclinu) è u plagiuclasiu (incù cumpusizioni più albitichi) è michi (biutiti è in parechji tipi di granitu di tipu muscuvita). S'è u plagiuclasiu hè guasi intiriamenti albiti u granitu piglia u nomu di granitu sodicu; s'è in a roccia hè prisenti inveci ancu pirussenu rombicu a roccia piglia tandu u nomu di granitu charnuckiticu. Un'antra variità di granitu hè u leucugranitu, in u quali i minirali mafichi sò estremamenti ridutti. A dinsità media di u granitu hè 2,75 g/cm3 incù un valori chì và da 1,74 g/cm3 à 2,80 g/cm3.
   </p>
   <p>
    == Cumpusizioni chimica ==
   </p>
   <p>
    A cumpusizioni media di u granitu hè (in ordini dicriscenti):
   </p>
   <p>
    SiO2 — 72,04%
   </p>
   <p>
    à u2O3 — 14,42%
   </p>
   <p>
    K2O — 4,12%
   </p>
   <p>
    Na2O — 3,69%
   </p>
   <p>
    CaO — 1,82%
   </p>
   <p>
    FeO — 1,68%
   </p>
   <p>
    Fe2O3 — 1,22%
   </p>
   <p>
    MgO — 0,71%
   </p>
   <p>
    TiO2 — 0,30%
   </p>
   <p>
    P2O5 — 0,12%
   </p>
   <p>
    MnO — 0,05%
   </p>
   <p>
    Par ottena sta cumpusizioni sò stati analizati 2485 campioni pruvinenti da u mondu intreiu. A parcintuali di SiO2 si rifirisci à tutti l'ossidi di siliciu prisenti (è dunqua ancu quiddi prisenti in i silicati) è micca sultantu à u quarzu.
   </p>
   <p>
    == Classificazioni ==
   </p>
   <p>
    U granitu hè una roccia ignea intrusiva, è s'hè dunqua furmatu in seguitu à u lentu raffriddamentu di un magma chì s'hè intrusu à prufundità cumpresi trà 1,5 è 50 km. U prucessu di furmazioni di u granitu hè quantunqua sempri in fasa di dibattitu à i ghjorna d'oghji è hà inghjinaratu parechji iputesi è classificazioni di i granita.
   </p>
   <p>
    === Classificazioni alfabetica ===
   </p>
   <p>
    A classificazioni alfabetica distingui in:
   </p>
   <p>
    I-granita, derivanti da rocci ignei, è dunqua metalluminosi-alluminosaturi.
   </p>
   <p>
    S-granita, derivanti da rocci crustali sidimintarii o mitamorfichi, sò peralluminosi.
   </p>
   <p>
    M-granita, derivanti da cristaddisazioni frazziunata di u manteddu.
   </p>
   <p>
    A-granita, derivanti da l'interazzioni di un [spot] incù a parti infiriori di a crosta.
   </p>
   <p>
    === Classificazioni di Pitcher ===
   </p>
   <p>
    A classificazioni di Pitcher (1979) distingui dui tipi d'assuciazioni granitichi: l'ercinutipa è l'andinutipa. Studii ultiriori ani purtatu à difiniscia trè classi di granita:
   </p>
   <p>
    I-curdigliera o Andinutipi, rapprisintati da i granita di l'Andi, carattarizatu da plutunisimu di longa durata, ani urighjini calcalcalini
   </p>
   <p>
    I-caliduniani, pruvenini da plutunisimu brevi è intensu,
   </p>
   <p>
    S-ercinutipi, pruvenini da plutunisimu brevi è intensu ma si distinguini par via di l'abbundanti prisenza di muscuvita, minerali prisenti à causa di u so protulitu sidimintariu.
   </p>
   <p>
    === Classificazioni di Pearce ===
   </p>
   <p>
    A classificazioni di J.A. Pearce teni contu di a cuncintrazioni di l'elementi in tracci. L'elementi in tracci ùn ani micca effettu annantu à i prubità fisichi di u sistemu, ma a so abbundanza hè ditarminata da a so ripartizioni trà i varii fasi in equilibriu, par via di cunsiquenza sò traccianti di i prucessi di fusioni è di cristaddisazioni. Si distinguini quattru tipi di furmazioni tittonichi in basa à u cuntinutu in ppm di Rb, Y, Nb, Ta, Yb:
   </p>
   <p>
    VAG, volcanic-arc granitu
   </p>
   <p>
    Syn-COLG, syncollisional granitu
   </p>
   <p>
    WPG, withing-plate granitu
   </p>
   <p>
    ORG, ocean-ridge granitu
   </p>
   <p>
    == Urighjina ==
   </p>
   <p>
    L'urighjina di u granitu hè stata par molti dicennii l'ughjettu di cuntruversii è discussioni animati. L'iputesa attualmenti più diffusa hè quidda di a genesi par via di cristaddisazioni frazziunata. Un' iputesa ultiriori hè stata quidda di a genesi par estremu mitamurfisimu.
   </p>
   <p>
    === Genesi par cristaddisazioni frazziunata ===
   </p>
   <p>
    Sicondu sta tiuria a furmazioni di u granitu hè attribuita à u lentu prucessu di cristaddisazioni frazziunata chì avveni à l'internu di a camara magmatica. Par via di sta tiuria hè pussibuli di spiigà cusì i varii assuciazioni di rocci ch'è no truvemu in i plutoni com'è varii stadii di l'evuluzioni di u magma. L'assuciazioni plutonichi si poni schematizà di manera utuli in dui catigurii principali:
   </p>
   <p>
    Assuciazioni plutonichi calcalcalini
   </p>
   <p>
    Assuciazioni plutonichi à granita duminanti
   </p>
   <p>
    In tremindù assuciazioni u granitu hè quantunqua un puntu d'arrivu di l'evuluzioni, chì ripprisenta a roccia a più diffarinziata. St'evuluzioni di u magma hè ripprisintata di manera ottima in u diagramma di u sistemu graniticu, induva par via di un graficu tirnariu di SiO2, albiti è ortuclasiu si pò suvità u parcorsu di diffirinziazioni di un magma soprassaturu.
   </p>
   <p>
    === Genesi par mitamurfisimu ===
   </p>
   <p>
    In oppusizioni à a genesi par cristaddisazioni frazziunata, parechji giuloghi ani furmulatu l'iputesa di a genesi par mitamurfisimu. Sta tiuria spiega a furmazioni di u granitu grazia à u mitamurfisimu estremu di anfiboliti è granuliti.
   </p>
   <p>
    == Ricuddata è missa in postu ==
   </p>
   <p>
    A ricuddata di i magmi da a zona d'urighjina (in generali l'astenusfera) versu a crosta più supirficiali avveni principalamenti par via di u cuntrastu di dinsità. U muvimentu di u magma in l'astenusfera pò cusì essa efficaciamenti discrittu incù un mudeddu di flussu in un ambienti purosu saturatu incù cullassu di l'ambienti attravirsatu (Turcotte è Ahern, 1979). À u raghjunghjimentu di a litusfera u muvimentu di u magma cambia par un cumpurtamentu più rigidu di u mezu attravirsatu principiendu cusì à suvità vii prifirinziali.
   </p>
   <p>
    A siconda di i carattaristichi di u magma (dinsità, viscusità, massa è perdita di calori) l'intrusioni si firmarà à diversi prufundità. Si distinguini dunqua epiplutoni, plutoni d'altru liveddu, è cataplutoni veni à dì plutoni di crosta mediu-prufonda.
   </p>
   <p>
    A messa in postu pò, schematicamenti, avvena in dui modi:
   </p>
   <p>
    Intrusioni furzata, sò intrusioni chì aserciteghjani una spinta nantu à i rocci incascianti è sfurmendu li.
   </p>
   <p>
    Intrusioni parmissi, sò intrusioni chì avanzani par cullassu di i rocci chì stani sopra à u magma.
   </p>
   <p>
    Un miccanisimu tipicu d'intrusioni permissiva hè u stoping in u quali i rocci incascianti si frammentani à u tettu è à i lati di l'intrusioni libarendu un certu spaziu par a ricuddata. U stoping hè chjaramenti ricunniscibuli à i bordi di u plutonu par a grandi prisenza di xenuliti.
   </p>
   <p>
    == Distribuzioni ==
   </p>
   <p>
    U granitu hè una di i rocci maghjuramenti apprizziati da l'arrampicadori, grazia à a so grandi adirenza è à i so sistemi di fratturi. Parechji di i lucalità più cunnisciuti par arrampicà annantu à u granitu sò: u parcu naziunali di Yosemite, u Joshua Tree National Park, u massicciu di u Monti Biancu (soprattuttu in u gruppu di u Mont Blanc du Tacul, l'Aiguilles du Dru è l'Aiguille du Midi), a Val Masino, a Sardegna (Aggius, Palau), a Corsica è u Karakorum.
   </p>
   <p>
    == Noti ==
   </p>
   <p>
    == Bibliugrafia ==
   </p>
   <p>
    I rocci è i so custituenti - Morbidelli - è. Bardi (2005)
   </p>
   <p>
    Minirali è Rocci - De Agostini Novara (1962)
   </p>
   <p>
    Atlanti di i rocci magmatichi è di i so tessituri - Mackenzie, Donaldson è Guilford - Zanichelli (1990)
   </p>
   <p>
    Magmatisimu è mitamurfisimu - C.D'Amicu, F. Innucenti, F.P. Sassa - UTET 2001
   </p>
   <p>
    == Da veda dinò ==
   </p>
   <p>
    Petrugrafia
   </p>
   <p>
    Petrulugia
   </p>
   <p>
    Rocci ignei
   </p>
   <p>
    Matiriali da custruzzioni
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia in talianu.
   </p>
   <p>
    Geologia
   </p>
  </body>
 </text>
</TEI>
