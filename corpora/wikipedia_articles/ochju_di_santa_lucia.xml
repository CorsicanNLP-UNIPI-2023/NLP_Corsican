<TEI>
 <teiHeader>
  <fileDesc>
   <titleStmt>
    <title>
     Ochju di Santa Lucia
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Ochju%20di%20Santa%20Lucia"/>
     <date>
      2018-10-29T17:46:23Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Ochju di Santa Lucia
   </head>
   <p>
    L'ochji di Santa Lucia sò simili à una petra dura; in rialtà sò a piccula porta di casa, insirita nantu à una cunchiglia grandi à forma spiralata, di un mulluscu. Sò un portafurtuna, un talismanu, un amuletu contru à u malochju.
   </p>
   <p>
    == Lighjenda ==
   </p>
   <p>
    Lucia era una ghjuvana siracusana di nubili famighja. A so mamma era affetta da una malattia incurabili. Lucia prigò cù fervori a Virghjina Maria chjedendu la a guarisgioni. U miraculu avvenni è a mamma di Lucia guarì da a malattia chì l’averìa, artrimenti, cundutta à a morti.
   </p>
   <p>
    Lucia si cunsacrò anima è corpu à a Virghjina Maria. A so didizioni era tarmenti scunfinata chì, pè alluntanà tutti i pussiburi pritendenti, si strappò l'ochji è i ghjittò in mare. Da allora, a ghjuvana siracusana si didicò cumpietamenti à a prighiera è à aiutà l'artri.
   </p>
   <p>
    Lucia cumpì diversi miraculi. A Virghjina Maria, videndu tuttu questu, a ricumpensò di a so devuzioni: a restituì a vista dunandula ochji splendidi è luminosi.
   </p>
   <p>
    == Tradizioni ==
   </p>
   <p>
    Nantu à a rena di Corsica, si truva assai uperculi di cunchigli da a forma tundeghjanti. A tradizioni voli chì quelli sianu l'ochji di Santa Lucia. Indussà ne unu porta furtuna è, cosa più impurtanti, teni luntanu u malochju.
   </p>
  </body>
 </text>
</TEI>
