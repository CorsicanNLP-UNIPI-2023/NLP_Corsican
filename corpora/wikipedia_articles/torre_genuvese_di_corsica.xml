<TEI>
 <teiHeader>
  <fileDesc>
   <titleStmt>
    <title>
     Torre genuvese di Corsica
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Torre%20genuvese%20di%20Corsica"/>
     <date>
      2017-07-11T15:47:02Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Torre genuvese di Corsica
   </head>
   <p>
    E Torre genuvese di Corsica (o Torri ghjinuvesi di Corsica) sò stati custruite, dopu à a dumanda di a populazione, per pruteghje l'isula da i pirati.
   </p>
   <p>
    E torre eranu un sistema di difesa di a populazione corsa. Quandu ci era un periculu, i torreghjani avvertianu a populazione, à sonu di culombu o accindendu un focu à u pianu supranu di a torra. Cusì e torre chì eranu situate accantu pudianu dinù privene quell'altre. Cusì, in una ora o duie, a Corsica sana era prevenuta.
   </p>
   <p>
    Ci era parechji piani in e torre. Cumportavanu dinù l'archere. À u pianu superiore, ci era una rangata di piumbatoghji. Ci eranu e scale per passà da un livellu à l'altru di a torra.
   </p>
   <p>
    A maiò parte di e torre genuvesi sò ronde, ma una parte sò quatrate.
   </p>
   <p>
    == Storia ==
   </p>
   <p>
    A custruzzione di e torre genuvese di Corsica hà cuminciatu à u XVIesimu seculu, quandu à pupulazione di l'isula hà dumandatu à Genuva una prutezzione contra à i pirati è l'invaditori chì vinianu da u mare. In u 1531, a custruzzione di nuvanta torre annantu à u litturale di a Corsica hè dicisa. I travaglia cumincionu sottu a direzzione di Sebastiano Doria è Pietro Filippo Grimaldi Podio.
   </p>
   <p>
    À u principiu du i XVIIIesimu seculu, si pudia cuntà 85 torre annantu à u litturale di Corsica.
   </p>
   <p>
    == Prutezzione ==
   </p>
   <p>
    Attualmente, fermanu 67 torre. Parechje sò sfundate, ma uni pochi sò bè cunservate. Bon' parechje sò classate cum'è munimenti storichi.
   </p>
   <p>
    == Galleria d'imagine ==
   </p>
   <p>
    == Ligami ==
   </p>
   <p>
    Da e torre genuvese à i furtini Maginot, Adecec
   </p>
   <p>
    Torre (in francese)
   </p>
  </body>
 </text>
</TEI>
