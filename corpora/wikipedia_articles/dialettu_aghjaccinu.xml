<TEI>
 <teiHeader>
  <fileDesc>
   <titleStmt>
    <title>
     Dialettu aghjaccinu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Dialettu%20aghjaccinu"/>
     <date>
      2019-05-24T21:30:08Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Dialettu aghjaccinu
   </head>
   <p>
    U dialettu aghjaccinu (o dialettu aiaccinu) hè una varianti di u gruppu corsu mischiatu cù u Liguri.
   </p>
   <p>
    == Zona di transizioni ==
   </p>
   <p>
    === Trà cismontincu e pumontincu ===
   </p>
   <p>
    A i marghjini (à nordu è sudu) di questa dividenti vi hè una zona intermedia di transizioni ind'i quali vi sò alcuni caratteristichi assimilabili à ciascunu di i gruppi, nun chì par altri particularità lucali. Sò di transizioni trà quelli cismontinchi i dialetti di a zona trà Piana à Calcatoghju è di a Cinarca cù Vizzavona (chì prisentani àd esempiu esitu verbali in chjamarìa cumu à u sudu), nun chì quelli di u Fiumorbu trà Ghisunaccia è Ghisoni (fiumorbacciu, chì prisenta a cacuminali) è trà quelli pumontinchi l'aghjaccinu (aiaccinu, veru crughjulu di mesculenze, ma cù una basa pumontinca è u -ll→-dd- cacuminali in fine di parulla, prununcia netta di -ghj-, plurali femminili in -i, cani è accattà è micca ghjacaru è cumprà, ellu/ella è micca eddu/edda; picculi variazioni: sabbatu&gt;sabbitu, u li dà&gt;ghi lu dà; sillaba finali spessu truncata è accentata: marinari&gt;marinà, panatteri&gt;panattè, castellu&gt;castè, cuchjari&gt;cuchjà) è i dialetti di a Gravona (chì però almenu in a parti meridiunali anu caratteru più spiccatamenti pumontincu), u bastelicacciu (chì sarebbe pumontincu ma prisenta alcuni particularità cù u so tipicu rotacisimu: Basterga).
   </p>
   <p>
    === Radice ligura e influenza francesa ===
   </p>
   <p>
    Aiacciu fù custruita da i ghjenuvesi, più tardi i corsi si stabilini cù i ghjenuvesi, furmendu questu particulari dialettu trà lingua corsa è lingua ligura, influenzatu da u francesu.
   </p>
   <p>
    == Pruverbi aghjaccini ==
   </p>
   <p>
    Invichjéindu, un baùllu diventa un baùllun
   </p>
   <p>
    Chì arruba un ladrun hà cent'anni di pardun
   </p>
   <p>
    Verbi volen, scritti manen
   </p>
   <p>
    Vesti un bastun, pari un barun. Vesti una tama, pari una dama
   </p>
   <p>
    Nè pà maghju nè pà maghjun ùn ti caccià u to pillicciun
   </p>
   <p>
    Magna à to gustu è vesta ti à gustu di l'artri
   </p>
   <p>
    L'acqua và à u mari
   </p>
   <p>
    Ci voli à sapè dà u muzarellu pà pighjà u livazzun
   </p>
   <p>
    Calcataoghju, pocu cena è micca alloghju
   </p>
   <p>
    Chi un'hè margun è margun si credi, a lampassi in mari si n'averrara
   </p>
   <p>
    Cani chì abbaghja ùn mordi micca
   </p>
   <p>
    Corpu zazu ùn cunnosci à nisciun
   </p>
   <p>
    Ci vò à batta u farru quand'hè caldu
   </p>
   <p>
    Hà dà finiscia u trallallà
   </p>
   <p>
    Hà fattu com'è u buvon: è boga è boga! È hà finitu ind'a merda
   </p>
   <p>
    Indù ellu casca si lascia u pantalun
   </p>
   <p>
    S'hè fattu un saccu di nori
   </p>
   <p>
    Ùn hè nè pesciu nè margaghjun
   </p>
   <p>
    Mittaraghju u crespu à u catucciu
   </p>
   <p>
    Nè à torta nè a raghjun, ùn ti lascià metta in prighjun
   </p>
   <p>
    Avè un ciarbellu di cardalina
   </p>
   <p>
    Quali ùn hà fighjolu, ùn hà nisciun
   </p>
   <p>
    Sin'à a morte si arriva vivi
   </p>
   <p>
    Hè megliu vive da asinu chì moie da liun
   </p>
   <p>
    U tempu passa è a morte ven, biati quelli ch'anu fattu du ben
   </p>
   <p>
    A barca di dui patroni si ni falla aù fondu
   </p>
   <p>
    Pà cunnosci un amicu, ci voli avè magnatu un saccu di sali insemi
   </p>
   <p>
    A capra devi pascurà induva hè liata
   </p>
   <p>
    T'hà a sò léinzza in Campu di l'oru
   </p>
   <p>
    A chi dormi, un'pighja pesci
   </p>
   <p>
    U gattivu cani ùn mori mai
   </p>
   <p>
    Ùn si pò avè un peri in capu di muru è l'artru aì sanguinaghji
   </p>
   <p>
    A donna chi nimu un 'voli chjavà, tutti voli fà caccà
   </p>
   <p>
    A gallina chi canta hè quilla chi hà fattu l'ovu
   </p>
   <p>
    A gativu marinaru, tuttu li tarda à fa
   </p>
   <p>
    A ghjuvanetta chi va vera a sò camisgietta, prestu farà vera a sò lucirnetta
   </p>
   <p>
    A gocci a minuta partusa ancu u marmaru
   </p>
   <p>
    A mustella hè u pesciu di i tre F : fina, fresca è frita
   </p>
   <p>
    A muzza d'una vechja currùsa ghjè sempri bona pà u cazzu senza peli è u sarcicciu paisanu
   </p>
   <p>
    A st'ora qui, c'hè piu cazz 'in culu ch'a pignata aù focu
   </p>
   <p>
    A tannuta un'hè bona nè cotta nè crura
   </p>
   <p>
    A tola è in lettu, un's'invechja mai
   </p>
   <p>
    A tutt'ora, u cani piscia è a donna piegni
   </p>
   <p>
    A virità hè cum'à l'orghju, veni sempri agallu
   </p>
   <p>
    A vorpi perdi un pelu mà mica u viziu
   </p>
   <p>
    == Esempi di testi scritti in dialettu aghjaccinu ==
   </p>
   <p>
    "A pupulaziun aghjaccina ha guardatu sempri ver dì u mari è u sò soffiu ghjè marinarescu. I sò anziani ghjinuvesi di l'Aghjacciu di u 1492, erani pà u più, paìsani, marinari è curallari, allivati a fasgioli, civolli è pesci incù un pani d'orzu cusì amaru chì ci vulìa à bagnani i galletti in l'acqua di mari pà rendali magnevuri. L'aghjaccini sò fieri di sta storia è di un'idintità mantinuta inartirata à traversu l'usu di un linguaghju spiccificu. Una parlata chì, incù u tempu, s'hè arrichita di parolli purtati dà tutti quelli, corsi è francesi, vinuti à campà in città. Disgraziosaméinti stu linguaghju avali si perdi in freccia è u numaru di quilli chi praticanu sempri ghjè cunfidinziali è ristrettu à parsoni di più di sissant'anni. Rughjeru Miniconi, duttori in linguistica, hà vursutu raccoghja sta parlata aghjaccina cittadina è paìsana prima di à sò spariziun prugrammata à cort'andà. Un travaghju di più di trent'anni chì priséinta quì u sò risultatu."
   </p>
   <p>
    "U spaziu liturali ghjé cusi custruitu d'una mosaica di signuri chjamati loghidetti. Quisti, mimorizatti dà i lucutori, cumponanu una "carta mintali" chi priccisa a situazioni d'ognunu in l'ambienti, incù tutti i ditaghji di u litturali chi servanu di punti di signola pà l'attività maritimi è litturali. Tutt'omu hà a sò "propria" carta mintali, fruttu di à sò spirienzza, di u so sapè è di i sò bisogni. Si trasmetti à long'andà, di manera urali, aghjunta dà aquisti cuntinui pà i piu curiosi, purtati di a discuzzioni pirmanéinta incù l'artri piscadori ò cù i so parenti in mezu famighjari. A principali caratteristica di a tupunimia litturali veni di u fattu di una visiun marittima, di u mari versu a tarra, à bordu di una barca, pà avè cusi, u rinculu nicissariu pà un puntu di vista glubali di una zona di centu à cinquicentu metri di larghezza. I nomi cusì criati fin'aù seculu scorsu eranu niccisarii på palisà di manera pricisa un tarritoriu invistitu è idintificatu dà i ghjenti di mari, ch'un'avianu chi mezi naùtichi di scarzza capacità. Tutt'i ricanti di calun, i calanchi, i marini, i piu chjuchi cali, i scoghji spundarini, i più chjucarelli particularità naturali purtavani cusi numucci pricisi chi facivanu parti di a parlata marinaresca cume i nomi di u bistinu, di u fiuramu, di navigazziun, di barchi, di tarmini di u tempu o di u circondu. Ciò à di chi, quelli chi utilizavanu stu lessica marinarescu un'hannu vursutu fà cunnoscia sta parlata spicciali al dilà di a sò pruffissiun, smarcandusi cusi di a ghjenti di à tarra, di i "paisani", ch'un'puvianu nè capiscia sta stranaria ne ghjentra in lu sò mondu spaziu téimpurali."
   </p>
   <p>
    (Parlata Aghjaccina, cittatina e paisana : A dilla franca ancu Rughjeru Miniconi)
   </p>
   <p>
    == Esempi ==
   </p>
   <p>
    Dialettu aghjaccinu
   </p>
  </body>
 </text>
</TEI>
