<TEI>
 <teiHeader>
  <fileDesc>
   <titleStmt>
    <title>
     Riticeddu Sintineddi
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Riticeddu%20Sintineddi"/>
     <date>
      2015-07-02T15:16:31Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Riticeddu Sintineddi
   </head>
   <p>
    U « riticeddu sintineddi »  (o Riticellu Sintinelle) hè un riticeddu di 1260 medichi ghjiniralisti libarali (2% di a tutalità di i medichi ghjiniralisti libarali in Francia mitrupulitana) benivulenti è vuluntarii spartuti à nantu à u tarrittoriu mitrupulitanu francesu.
   </p>
   <p>
    I medichi membri sò ditti « medichi sintineddi ».
   </p>
   <p>
    Issu riticeddu, criatu in nuvembri 1984 da u prufissori Alain Jacques VALLERON, hè animatu da « l’Unité mixte de recherche en Santé INSERM – Université Pierre et Marie CURIE». U so scoppu hè di surviglià 14 indicatori di saluta.
   </p>
   <p>
    ==A surviglianza  cuntinua di 14 indicatori di saluta==
   </p>
   <p>
    Issu sistema naziunali di surviglianza parmetti di racoglia, d’analizà, di priveda è di ridistribuiscia in tempu riali i dati ipidimiulogichi isciuti da l’attività di i medichi ghjiniralisti libarali.
   </p>
   <p>
    Hè intigratu à u dispusitivu di surviglianza missu in piazza da « l’Institut de veille sanitaire » (INVS). (Avvisu favurevuli di a CNIL n° 471393).
   </p>
   <p>
    I 14 malatii suvitati currispondini à 11 indicatori infizziosi :
   </p>
   <p>
    Grippa dipo’ 1984
   </p>
   <p>
    Andà di corpu acutu (gastro entérite) dipo’ 1990
   </p>
   <p>
    Russitu dipo’ 1984
   </p>
   <p>
    Buccignoni dipo’ 1985
   </p>
   <p>
    Varicedda dipo’ 1990
   </p>
   <p>
    Zonà (focu di Sant'Antonu) dipò 2004
   </p>
   <p>
    Urétrite masculine dipo’ 1984
   </p>
   <p>
    Epatita A, B è C dipo’ 2000
   </p>
   <p>
    è à 3 indicatori non’ infizziosi :
   </p>
   <p>
    Affanu dipo’ 2002
   </p>
   <p>
    Tintativi di succidu dipo’ 1999
   </p>
   <p>
    Ricorsu à l’uspitalisazioni dipo’ 1997
   </p>
   <p>
    Pà a grippa, a gastro entérite è a varicedda, issa surviglianza parmetti di priveda, d’avvedasi è di privena di l’affaccata  d’ipidimii naziunali o righjunali.
   </p>
   <p>
    I dati chì ùn sò micca numinativii sò trasmissi par via d’internet da i « medichi sintineddi »  è  facini crescia una basa di dati (sistema d’infurmazioni ghjiugraffichi)
   </p>
   <p>
    Un bulittinu sittimanali (sentiwebhebdo) hè stampatu tutti i marti à nantu à u purtonu di u « riticeddu sintineddi » è trasmissu par via  di  ‘’mail’’ à più di 4000  abbunati è à i medià naziunali maiò.
   </p>
   <p>
    Un « bilanciu annuali » hè dinò stampatu incù tutti i dati  è missu in ligna à nantu à u situ internet in a sizzioni : « documentation/bilans annuels ».
   </p>
   <p>
    U  « riticeddu sintineddi » hè un centru chì cullabureghja incù l’Urganisazioni mundiali di a Saluta (OMS) pà a surviglianza ilittronica di i malatii infizziosi.
   </p>
   <p>
    ==A ricerca scientifica==
   </p>
   <p>
    I dati isciuti da u « riticeddu sintineddi » parmettini d’ilaburà
   </p>
   <p>
    mudeli di dittizzioni è d’alerti à partasi di u mittudu dittu di « a sarpi di SERFLING » (Costagliola D. et coll., Am. J. Public Health, 1991
   </p>
   <p>
    mudeli pà priveda l’ipidimii à scali ghjiugraffichi diffarenti (mittudu di l’analugii : Viboud C. et coll., Am J Epidemiol, 2003)
   </p>
   <p>
    ==Ipidimiulugia di tarrenu==
   </p>
   <p>
    Inchiesti ipidimiulogichi puntuali sò rializati incù i « medichi sintineddi » .
   </p>
   <p>
    Sò fatti in u rispettu di i boni pratichi ipidimiulogichi stampati da « l’Associu di l’ipidimiulugisti di lingua francesa » (ADELF).
   </p>
   <p>
    T’ani tutti un numaru d’ordini nuttatu in un prutucolu scrittu. Facini l’ughjettu d’un rapportu finali di studdii.
   </p>
   <p>
    Sò sottumissi à prucidurii d’auditu internu pà assicurà a so qualità è ani ricivutu un avvisu favurevuli di a CNIL (n° 471 393)
   </p>
   <p>
    I risultati di iss’inchiesti sò missi in ligna à nantu à u situ di u « riticeddu sintineddi » in a sizzioni : « documentation/ enquête ponctuelles »
   </p>
   <p>
    == Liens externes ==
   </p>
   <p>
    Réseau Sentinelles
   </p>
   <p>
    Organisation Mondiale de la Santé (OMS)
   </p>
   <p>
    Institut de Veille Sanitaire (InVS), Surveillance des maladies
   </p>
   <p>
    Unions Professionnelles des Médecins Libéraux
   </p>
   <p>
    Réseau Santé sociale
   </p>
   <p>
    Unité mixte de recherche 707 (UMR-S 707)
   </p>
   <p>
    Centers for Disease Control and Prevention
   </p>
   <p>
    Centre d'Eurosurveillance des maladies transmissibles
   </p>
   <p>
    Medicina
   </p>
  </body>
 </text>
</TEI>
