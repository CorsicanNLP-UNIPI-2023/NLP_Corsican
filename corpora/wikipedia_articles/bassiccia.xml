<TEI>
 <teiHeader>
  <fileDesc>
   <titleStmt>
    <title>
     Bassiccia
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Bassiccia"/>
     <date>
      2019-10-10T16:17:24Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Bassiccia
   </head>
   <p>
    A bassiccia o basciccia (Crithmum maritimum) hè una pianta chì face parte di a famiglia di l'Apiaceae. Hè a sola spezia di u generu Crithmum. Hè uriginaria di e rughjone di u Mediterraniu. A bassiccia hè largamente sparta in e zone custiere di i paesi di u sudu è di u punente di l'Europa, longu à e coste di u mare Tarraniu, in America di u Nordu è in Asia cintrale è occidentale. Si scontra à u cantu di u mare, in a rena o in i scoglii.
   </p>
   <p>
    ==Descrizzione==
   </p>
   <p>
    A bassiccia è una pianta alofitica, vene à dì ch'è ella campa vicinu à u mare, à spessu ancu in e spaccature di a roccia. Hè rizomatosa, vivace, incù i piccioli assai robusti è ramificati, lignificati in u basamentu, da 30 à 60 cm d'altezza. E casce, cumposte, sò furmate di piccule foglie à forma di lancia, carnate, longhe 1,5 - 2,0 cm è insirite annantu à un picciolu longu. I fiori sò accolti in assai picculi paracqui, di culore biancu o giallastru. A basciccia fiurisce da lugliu à settembre. I frutti sò ovoidi, furmati da dui achenii. L'inseme di a pianta hè assai aromaticu in modu agrievule.
   </p>
   <p>
    == In Corsica ==
   </p>
   <p>
    A basciccia hè cumuna in Corsica. Incù a basciccia, si face à i ghjorni d'oghje un oliu essenziale.
   </p>
   <p>
    ==Gastronumia==
   </p>
   <p>
    A bassiccia hè usatu cum'è cundime in Corsica è in Italia, à spessu messa à macerà in acetu.
   </p>
   <p>
    Un usu tipicu di a rigione di Salentu in Italia hè di cunsirvà in l'acetu e casce crude ma appena vizze di u finochju marinu : in a rigione hè chjamatu salissia. Hè eccellente panatu (incù l'acqua è a farina) è frittu. Sole e casce e più tennere devenu esse imprudate, ciò chì elimineghja u picciolu. A fritella hà un sapore chì si assumiglia à u pede di l'artichjoccu frittu.
   </p>
   <p>
    ==Lessicolugia==
   </p>
   <p>
    A bassiccia hè ancu chjamata a baschiccia o u finochju di mare. U nome vene da u fattu ch'è l'odore di a bassiccia s'assumiglia à quellu di u finochju.
   </p>
   <p>
    == Note ==
   </p>
   <p>
    ==Referenze==
   </p>
   <p>
    Gamisans, J.  &amp; Jeanmonod, J. (1993) A vegetazione di a Corsica - La végétation de la Corse, Cunsirvatoriu è giardinu botanicu di a cità di Geneva: Geneva (in francese)
   </p>
   <p>
    == Da vede dinù ==
   </p>
   <p>
    a flora di Corsica
   </p>
   <p>
    Cardu marinu
   </p>
   <p>
    Ferula
   </p>
   <p>
    Ferula (genaru)
   </p>
   <p>
    Ferula d'Arrigoni
   </p>
   <p>
    Magydaris pastinacea
   </p>
   <p>
    Ochjigrisgiu
   </p>
   <p>
    Pedi puddinu
   </p>
   <p>
    Rundonu
   </p>
   <p>
    Apiaceae
   </p>
   <p>
    flora di Corsica
   </p>
  </body>
 </text>
</TEI>
