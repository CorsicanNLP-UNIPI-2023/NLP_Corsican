<TEI>
 <teiHeader>
  <fileDesc>
   <titleStmt>
    <title>
     Santa Divota
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Santa%20Divota"/>
     <date>
      2015-05-04T16:40:35Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Santa Divota
   </head>
   <p>
    Santa Divota fù una martire corsa, vinirata com'è santa da a Chjesa cattolica. Hè patrona di a Corsica è di u Principatu di Monacu.
   </p>
   <p>
    ==Biugrafia==
   </p>
   <p>
    Santa Divota nascì intornu à u 283 à Lucciana è murì durente una persecuzione à Mariana (Corsica) in u 304. Pocu si sà di a so vita, fora di parechji episodii culligati dirittamente à a storia rumana. Nascì durante a breve ma trimenda persecuzione di Diuclezianu. Tutta a so vita si svolse à Mariana in Corsica.
   </p>
   <p>
    Divota fù allevata da una balia cristiana. I testi latinu di A Passione facenu referenza à 'ssa zitelllina corsa di Divota: chì si pò traduce di a siguente manera:
   </p>
   <p>
    Ghjovana, Divota andava à spessu à pricà à l'appiattu, incù altre cristiane, in a grotta di a Nepiticcia situata in u circondu di u paese di U Borgu.
   </p>
   <p>
    Cunsacrò a so vita à Diu ma, sempre ghjovana, in u 304, scuparta è dinunciata com'è cristiana (a tradizione ci dice per via d'una spia). À l'epica, a Corsica dipendia da u guvernadore rumanu di a Sardegna, chì si chjamava Barbaru. Divota fù strascinata annantu à i scogli eppo torturata incù u "cavallettu". Divota suppurtò u suppliziu senza a minima pienta. Pare chì Barbaru avissi ordinatu di brusgià ne dopu u corpu. Ma quellu invece fù arrubatu di notte da un certu Grazianu è da un prete chjamatu Benenato, incù u scopu di dà una sipultura cristiana à a ghjovana martire. Divota fù imprighjunata dopu è turturata à morte. Si pensa ch'è u locu ind'ella fù marturiata hè quellu di a cattedrale di Santa Maria Assunta in l'attuale Lucciana.
   </p>
   <p>
    Diretti in Africa, à causa d'una timpesta funi diruttati versu Les Gaumates, chì face oghje parte di u Principatu di Monacu, in u quartiere di l'Condamina. A tradizione vole ch'è da u corpu di a santa sia isciuta una culombula chì averisti indicatu a via à i dui omini. In u puntu di u principatu in u quale l'imbarcazione incù u corpu di a santa sbuccò, u 27 ghjinnaghju 312, fù truvatu un inusuale rusulaghju fiuritu è, pocu distante, u corpu di Divota.
   </p>
   <p>
    À listessu locu fù custruita dopu una cappella chì, rifatta è allargata, esiste sempre oghje. U 9 di ghjugnu di u 2003 u principe Ranieri III di Monacu hà participatu à a cirimonia di a Penticosta in a cattedrale di Santa Maria Assunta in Lucciana, in prisenza di u vescu di Monacu è di u vescu d'Aiacciu.
   </p>
   <p>
    ===Prete Galletti===
   </p>
   <p>
    Ghjuvan' Anghjulu Galletti, dettu "prete Galletti" ci conta in a so Storia Illustrata di a Corsica, a storia di santa Divota::
   </p>
   <p>
    ==Storia==
   </p>
   <p>
    Pasquale Paoli ebbe l'intenzione di pone l'effigia di Santa Divota annantu à a stemma di a Corsica. Scrisse cusì di ghjunghju 1762 à u conte Antoniu Rivarola. A vulia mette non solu annantu à a bandera, ma dinù annantu à l'arme di i so cumbattanti. Ma Paoli ùn a fece finalmente micca. Creò invece un ordine di cavalleria cumpostu da cinquanta Bravi, scelti frà i so cumbattanti i più curaghjosi, chì eranu sottu à a prutizzione di Santa Divota, è purtavanu dinù una medaglia incù l'effigia di Divota.
   </p>
   <p>
    ==Cultu==
   </p>
   <p>
    Divota hè a santa patrona di a Corsica è di u principatu di Monacu. A so festa hè cilibrata u 27 di ghjinnaghju. L'attributi di Divota sò: a palma, a curona di rose, a culombula, a barca, a stemma di u Principatu di Monacu.
   </p>
   <p>
    ===A Grotta di Santa Divota===
   </p>
   <p>
    Da zitella, Divota andava à spessu à pricà in a grotta di a Nepiticcia incù altre cumpagne cristiane. 'Ssa grotta seria statu u locu ind'elli stavanu i primi cristiani. U nome di a grotta face referenza à a prisenza di a nepita. A grotta hè situata à 4 kilomitri di l'antica cità di Mariana, in u circondu di u paese di U Borgu. Hè ancu chjamata avale a grotta di Santa Divota. Ci era in i tempi un grande pilegrinagiu in 'ssa grotta, a mane di u 27 di ghjinnaghju. E ghjuvanette facianu tandu piccule cullane incù perule di vetru, chì eranu chjamate "i paternostri di Santa Divota".
   </p>
   <p>
    ==Puesia==
   </p>
   <p>
    Hè mintuvata Santa Divota in qualchì puesi corsa. Ghjuvan' Petru Lucciardi in particulare li dedicò l'opera di teatru entitulata U Martiriu di Santa Divota, chì cumprende a puesia À i Corsi.
   </p>
   <p>
    == Note ==
   </p>
   <p>
    ==Bibliugrafia==
   </p>
   <p>
    Louis Baudouin, Santa Devota, Rivista di a Corsica, Maghju-Ghjunghju 1933, p. 137-142
   </p>
   <p>
    Ghjuvan' Anghjulu Galletti, Storia illustrata di a Corsica, Parigi, 1863
   </p>
   <p>
    Ghjuvan' Petru Lucciardi (1922) U Martiriu di Santa Divota'', Parigi : Sucietà Parigina di Stamperia
   </p>
   <p>
    ==Ligami==
   </p>
   <p>
    I Santi : Santa Divota, Santa Anghjula Merici, Corse Net Infos
   </p>
   <p>
    ==Da vede dinù==
   </p>
   <p>
    U Martiriu di Santa Divota
   </p>
   <p>
    Corsica
   </p>
   <p>
    Mariana
   </p>
   <p>
    Principatu di Monacu
   </p>
   <p>
    Famiglia Grimaldi
   </p>
   <p>
    == Altri prugetti ==
   </p>
   <p>
    Wikimedia Commons cuntene imagine annantu à Santa Divota
   </p>
   <p>
    Martiri cristiani
   </p>
   <p>
    Santi per nome
   </p>
   <p>
    Santi di a Gallia rumana
   </p>
   <p>
    Santi di u seculu IV
   </p>
   <p>
    Morti à Lucciana
   </p>
   <p>
    ==Fonte==
   </p>
   <p>
    'Ss'articulu pruvene in parte da l'articulu currispundente di a wikipedia in talianu.
   </p>
  </body>
 </text>
</TEI>
