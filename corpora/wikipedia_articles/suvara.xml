<TEI>
 <teiHeader>
  <fileDesc>
   <titleStmt>
    <title>
     Suvara
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Suvara"/>
     <date>
      2015-02-15T18:43:01Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Suvara
   </head>
   <p>
    A Suvara (Quercus suber) hè un arburi chì faci parti di a famiglia di i Fagaceae. Hè altu sin'à 25 metri, ma a so altezza media si situeghja trà 10 è 15 metri. U fustu hè cortu. A suvara hè assuciata à spessu incù a leccia o u pinu marinu. Hè urighjinariu d'Africa di u Nordu. A suvara pò ghjugna sin'à l'ità di 200 anni. I fogli sò chjuchi, longhi da 3 à 5 cm.
   </p>
   <p>
    Una stesa di suvari hè una suvariccia.
   </p>
   <p>
    == Ecunumia ==
   </p>
   <p>
    Ci sò quattru paesi chì riprisentani 87 % di a suvariccia mundiali: U Portugallu, a Spagna, l'Algeria è u Maroccu. A superficia di a suvariccia mundiali hè di : 2,3 millioni d'ettari.
   </p>
   <p>
    A pruduzzioni mundiali di suvaru hè di 340 000 tonni. U Portugallu ni pruduci 54%.
   </p>
   <p>
    == In Corsica ==
   </p>
   <p>
    A suvara hè cumuna in Corsica. A suvara hè ancu chjamata a leccia suvarina. Ci sò 24800 ettari di suvari in Corsica.
   </p>
   <p>
    == Gallaria d'imagini ==
   </p>
   <p>
    == Da veda dinò ==
   </p>
   <p>
    u suvaru
   </p>
   <p>
    l'arburi di Corsica
   </p>
   <p>
    Fagaceae
   </p>
   <p>
    arburi di Corsica
   </p>
  </body>
 </text>
</TEI>
