<TEI>
 <teiHeader>
  <fileDesc>
   <titleStmt>
    <title>
     Limea
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Limea"/>
     <date>
      2015-07-07T21:03:35Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Limea
   </head>
   <p>
    A limea (o alimea) (Citrus medica) hè una spezia appartinenti à u genaru Citrus, in a famiglia di i rutacei. Hè cunsidarata una di i trè spezii di agrumi da i quali deriveghjani tutti i membri di u genaru oghji cunnisciuti, incù u pummelu è à u mandarina.
   </p>
   <p>
    == Murfulugia ==
   </p>
   <p>
    A pianta hè un arbustu chì pò righjunghja i 4 metri di altezza. I rametti ghjovani sò russicci o viuletti, incù foglii longhi finu à 20 cm. I fiori crescini in gruppi da trè à dodici è sò moltu prufumati; i bocciuli sò russicci, ma u fiori apartu hè biancu. U fruttu hè grandi 20-30 cm, giaddu, uvali o guasi rutondu, calchì volta incù una lighjeri prutuberanza à u picciolu è un pocu appuntitu da a parti opposta. A buchjula hè moltu ruvida è eccizziunalamenti spessa. Custituisci finu à u 70% di u fruttu. Và senza dì si parò ch'è quantunqua stu fruttu si cunsuma frescu assà di radu; a carattaristica particulari di a limea hè infatti quidda di pruducia frutti cumplittamenti dolci o cumplittamenti aciarbi.
   </p>
   <p>
    == Urighjini è diffusioni ==
   </p>
   <p>
    Com'è l'altri agrumi, a limea hà i so urighjini in l'Asia suduriintali, più pricisamenti à l'incirca in l'aria oghji amministrata da u Bhutan, ma hè ghjunta in Auropa in tempi rimoti.
   </p>
   <p>
    In Italia a cunniscenza di a limea hè moltu antica. Fù classificata dighjà da Pliniu u vechju in a Naturalis Historia cù u nomu di "mela assira". À quiddi tempi ùn s'imprudava ancora u fruttu com'è alimentu; u so usu à tali scopu si saristi diffusu solu dui seculi più tardi. Era inveci adupratu com'è rispighjenti par l'insetti nucivi com'è i zinzali, in manera analoga à a citrunedda. Oghji a limea hè principalamenti cultivata è travagliata in Calabria, in a fascia custiera di l'altu Tirrenu cusintinu chì và da Belvideri Marittimu à Tortora, dinuminata Riviera di l'Alimei incù à u centru Santa Maria di a limea.
   </p>
   <p>
    Attualmenti stu fruttu hè cultivatu soprattuttu in l'aria meditarrania, in Mediu Urienti, India è Indunesia, ma ancu in Australia, Brasili è in i SUA. In molti lucalità indiani cresci puri spuntaniamenti.
   </p>
   <p>
    == Impieghi è variità ==
   </p>
   <p>
    A limea fù impiigata in l'industria alimintari par u cunsumu com'è fruttu da tola, par a priparazioni di bebbiti analcolichi è frutta candita, ma a maiò parti ni fù cunsumata in l'industria farmaceutica par a pruduzzioni di oliu essinziali. L'essenza ricavata da a limea hè parò faciulamenti ditiriurevuli.
   </p>
   <p>
    Una minzioni particulari devi essa fatta par a limea ghjudaica o etrog (Citrus medica var. ethrog) chì fù usata da i cridenti abrei in a Fistività di i Tabernaculi. Hè una varietà cultivata in Grecia, Etiupia è soprattuttu in Palestina, ma ancu in Calabria in a Riviera di l'alimei. À diffarenza di tutti l'altri agrumi, pussedi un'albedu (a parti bianca di a buciula) cumestibili è sopratuttu molta succosa. I steroli cuntinuti in l'albedu sò un ottimu rimediu contru u colesterolu. U fruttu intreiu fù impiigatu par a pruduzzioni di bebbiti analcolichi.
   </p>
   <p>
    A limea conta un grandi numaru di variità; a variità più diffusa in Italia hè quidda cultivata in Calabria, dinuminata limea liscia di Diamanti (di grossu tagliu è prufumata, distinata in grandi parti à a canditura); in Sicilia hè tipica quidda chjamata "vozza vozza", à bassa acidità, bona par u cunsumu crudu, mentri in Campania si ni cultiva una moltu acita, da l'albedu amarettu, è una dolci è grossa.
   </p>
   <p>
    Ci hè da minziunà dinò a limea di Corsica, a più nota à polpa dolci.
   </p>
   <p>
    == Arti ==
   </p>
   <p>
    In arti, finu à u XVII seculu u Citrus medica hè statu spessu cunfusu cù a limea di u Libanu, par a quali hè faciuli veda dipintu una limea (agrumu) par indicà inveci u coniferu. Trà l'asempii cunnisciuti, unu hè Marcu Palmezzano, pittori di u XVI seculu, ind'è u quali a limea, dipintu com'è agrumu, hà sempri valori di simbulu riligiosu d'urighjini biblica: in u dipintu di l'Immaculata (1510), eccu, in altu à dritta, appariscia una bedda "limea" piena di frutti chì hè ghjustu appuntu una limea di u Libanu.
   </p>
   <p>
    == Tradizioni pupulari ==
   </p>
   <p>
    In a cità di Forlì, a festa didicata à u Santo Servita Pellegrino Laziosi u 1 maghju, hè carattarizata da a vendita di limei.
   </p>
   <p>
    Ancu à Bibbona (Livornu) in u ghjornu di Pasquetta si teni a festa di a limea, in ricordu di l'antica usanza lucali di serva si di stu fruttu com'è daziu.
   </p>
   <p>
    ==Citazioni==
   </p>
   <p>
    Accadi chì a limea fussi mintuvata in a litteratura è a cultura corsa. Par asempiu, in a Nanna di u Bambinu di Paulu Matteiu di la Fuata:
   </p>
   <p>
    Tù sè a limea cunfitta è sapurita,
   </p>
   <p>
    La melarancia sanguigna è culurita,
   </p>
   <p>
    La me rosa bianca è rossa,
   </p>
   <p>
    La me amandula fiurita,
   </p>
   <p>
    La me mela muscatedda,
   </p>
   <p>
    Li me ochji, la me stedda.''
   </p>
   <p>
    == Noti ==
   </p>
   <p>
    == Da veda dinò ==
   </p>
   <p>
    Agrumu
   </p>
   <p>
    Citrus
   </p>
   <p>
    Cedrata Tassoni
   </p>
   <p>
    citronu
   </p>
   <p>
    clementina
   </p>
   <p>
    Limonu
   </p>
   <p>
    mandarina
   </p>
   <p>
    pumelu
   </p>
   <p>
    pumpelmu
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia taliana.
   </p>
   <p>
    Flora
   </p>
   <p>
    Agrumi
   </p>
  </body>
 </text>
</TEI>
