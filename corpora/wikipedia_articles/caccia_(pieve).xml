<TEI>
 <teiHeader>
  <fileDesc>
   <titleStmt>
    <title>
     Caccia (pieve)
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Caccia%20%28pieve%29"/>
     <date>
      2019-01-06T23:01:26Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Caccia (pieve)
   </head>
   <p>
    A pieve di Caccia hè u nome d'un anziana pieve di u centru di Corsica chì facia parte di u vescuvatu di Mariana.
   </p>
   <p>
    == Geografia ==
   </p>
   <p>
    U territoriu di l'antica pieve di Caccia currisponde à u territoriu di e cumune attuale di :
   </p>
   <p>
    Canavaghja  ;
   </p>
   <p>
    Castifau ;
   </p>
   <p>
    Moltifau ;
   </p>
   <p>
    Ascu ;
   </p>
   <p>
    Petralba.
   </p>
   <p>
    == Chjesa pievana ==
   </p>
   <p>
    A chjesa pievana di Caccia saria forse a chjesa di Santu Petru, in Canavaghja. In u so libru Les Eglises romanes de Corse, Geneviève Moracchini-Mazel spiega chì stu locu s'hè persu. Ma u locu chjamatu "Pieve" hè firmatu. Si pò vede nant'à e carte di l'IGN. Ci si ghjunghje dop'à 25 minuti di marchja à partesi da u Ponte Rossu.
   </p>
   <p>
    Una casetta vicina di stu locu pare esse fatta cun belle petre chì venianu di sta chjesa. Si pò vede dinù un soprusciu. Geneviève Moracchini-Mazel face ricullà sta custruzzione à a fine di u Xu seculu.
   </p>
   <p>
    == Riferenze ==
   </p>
   <p>
    Geneviève Moracchini-Mazel,  Les Églises Romanes de Corse - Klincksieck, CNRS, 1967
   </p>
   <p>
    == Ligami ==
   </p>
   <p>
    Lista di e pieve di Corsica
   </p>
   <p>
    Diòcesi di Mariana
   </p>
  </body>
 </text>
</TEI>
