<TEI>
 <teiHeader>
  <fileDesc>
   <titleStmt>
    <title>
     Sciroccu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Sciroccu"/>
     <date>
      2015-05-22T17:53:29Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Sciroccu
   </head>
   <p>
    U Sciroccu (o Sciloccu) hè un ventu caldu chì veni da u Sahara. Soffia da l'Africa di u Nordu versu u Sudu di u Mari Tarraniu è in particulari versu a Corsica è a Sardegna. U sciroccu t'hà u nomu di "jugo" in Croazia è "ghibli" in Libia.
   </p>
   <p>
    ==Etimulugia==
   </p>
   <p>
    U nomu "sciroccu" veni da a parola araba shoruq chì significheghja "u ventu di l'estu".
   </p>
   <p>
    ==Discrizzioni==
   </p>
   <p>
    U sciroccu soffia più à spessu di branu è di vaghjimu, righjunghjendu un massimu in i mesa di marzu è nuvembri.
   </p>
   <p>
    Nasci da massi d'aria trupicali caldi è asciuti strascinati versu u nordu da arii di bassa prissioni in muvimentu versu livanti sopra u Mari Tarraniu. L'aria calda è secca si mischia incù quidda umita di u muvimentu ciclonicu prisenti nantu à u mari è u muvimentu in sensu urariu spinghji sta massa d'aria nantu versu i costi di i rigioni di u sudu di l'Auropa.
   </p>
   <p>
    U sciroccu secca l'aria è alza a polvara annantu à i costi di u Nordafrica, pruvucheghja timpesti nantu à u Mari Tarraniu è tempu fretu è umitu nantu à l'Auropa. U ventu soffia par un tempu varievuli da una meza ghjurnata à parechji ghjorna. Molti parsoni attribuiscini à 'ssu ventu effetti negativi nantu à a saluta è nantu à l'umori par via di u caldu umitu è di a polvara purtata da i costi di l'Africa è di a crescita di a tampiratura in Auropa. A polvara pò incausà danni à i dispusitivi miccanichi. L'umidità chì si dipusiteghja à u tarrenu rendi inoltri moltu sculiscianti u mantu stradali.
   </p>
   <p>
    ==In Corsica==
   </p>
   <p>
    U sciroccu hè ancu chjamatu in Corsica u ventu sardu. Soffia da u sudu o da u sudu-livanti. U sciroccu si porta à spessu in Corsica una pulvariccia russiccia chì veni da u Sahara. Cusì faci un dipositu di culori rossu in terra o annantu à i vitturi.
   </p>
   <p>
    Ci stà in Barcilona un Centru di Predizioni di Pulvariccia, chì parmetti di priveda l'evuluzioni di a pulvariccia atmusferica criata da u sciroccu è d'uttena i misuri par ogni ghjornu. Una stazioni di 'ssu centru hè situata in a punta di u Capicorsu, in Ersa.
   </p>
   <p>
    == Citazioni ==
   </p>
   <p>
    U sciroccu hè mintuvatu in uni pochi di pruverbii corsi:
   </p>
   <p>
    Diu ti guardi da gregale torbu, è da sciroccu chjaru.
   </p>
   <p>
    Sciroccu à terza, è maestrale à vesperu.
   </p>
   <p>
    è ancu in a ghjastema:
   </p>
   <p>
    Ventu sardu è partimala ! (una ghjastema pà u granu di u numicu).
   </p>
   <p>
    Sciroccu hè dinò una canzona di i Chjami Aghjalesi in u so dischettu "I vinti cinque baroni":
   </p>
   <p>
    Si pesa lu Sciroccu da l'Orienti inzuccheratu
   </p>
   <p>
    È scimiscenu l'odori da l'urbe à e marine
   </p>
   <p>
    Melarance è sanguine frutti è suleoni.
   </p>
   <p>
    == Noti ==
   </p>
   <p>
    == Liami ==
   </p>
   <p>
    U tempu ch'ellu face, 1985, Adecec
   </p>
   <p>
    Ventu sardu'', Bloggu in lingua corsa di Sarratu fora
   </p>
   <p>
    Centru di Predizioni di Pulvariccia - Barcelona Dust Forecast Center
   </p>
   <p>
    Ventu
   </p>
  </body>
 </text>
</TEI>
