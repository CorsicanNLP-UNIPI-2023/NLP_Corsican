<TEI>
 <teiHeader>
  <fileDesc>
   <titleStmt>
    <title>
     Pulenta
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Pulenta"/>
     <date>
      2019-10-03T11:15:33Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Pulenta
   </head>
   <p>
    A Pulenda hè una spicialità di a gastrunumia corsa.
   </p>
   <p>
    Ghjè una pasta di culore marrone fatta d'acqua è di farina castagnina. Di regula, si manghja incu u furmagliu frescu ò u brocciu.
   </p>
   <p>
    A pulenda si manghja dinù a spessu cu u figatellu ò e coste purcine.
   </p>
   <p>
    == Priparazioni ==
   </p>
   <p>
    - 1 chilò di farina
   </p>
   <p>
    - 2 litri d'acqua
   </p>
   <p>
    - 1 cuchjarina di sale -
   </p>
   <p>
    Fà bolle l'acqua, mette una cuchjarina di sale, lampà a farina castagnina stacciata è girà cu u pulendaghju mentre una mez'ora (focu accesu). Quand'ella si stacca di a pignatta è ch'ella scambia appena di culore, hè pronta! Si ringira allora a pignatta nant'à un stracciu per fà falà a pulenda. Si mette appena di farina nantu prima di ringirà la è dopu avè la ringirata per ch'ella un s'appichessi micca à u stracciu.
   </p>
   <p>
    == Riferimenti ==
   </p>
   <p>
    == Liami ==
   </p>
   <p>
    Gastrunumia corsa
   </p>
  </body>
 </text>
</TEI>
