<TEI>
 <teiHeader>
  <fileDesc>
   <titleStmt>
    <title>
     Marianu II Torchitoriu di Cagliari
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Marianu%20II%20Torchitoriu%20di%20Cagliari"/>
     <date>
      2019-09-19T04:50:10Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Marianu II Torchitoriu di Cagliari
   </head>
   <p>
    Marianu II Torchitoriu di Cagliari  (natu prima 1076, mortu trà 1121 è 1130, hè statu Ghjudici di Cagliari versu 1089 insin'à 1121/1130.
   </p>
   <p>
    == Urighjini ==
   </p>
   <p>
    Marianu II Torchitoriu porta u nomu dinasticu di Torchitoriu, Torcotore, Torcotorio, Torgodorio, o Dorgodorio. Hè un nomu di regnu chì alterna ind'è i ghjudici di Cagliari incù quiddu di Salusio è chì si riferisci di sicuru à i dui famiddi à l'urighjini di a sterpa, i Salusio di Lacon è i Torchitorio d'Ugunale. Nasci in u dicenniu 1070. Hè u fiddolu di Custantinu Ia Salusio (sardu/sarda : Costantini Ia Salusi II) è di a so cunsorti Giorgia di Lacon. Cumparisci à latu à i so parenti è di a so minnana Vera in un attu di u 30 di ghjugnu di u 1087/1089 chì cunferma una dunazioni fatta da i so maiò Orzocco (Arzocco-Arzo) Torchitorio (in sardu Artzoccu Trogodori Ia) è a so cunsorti Vera à favori di l'abbazia San Vittoriu di Marseglia.
   </p>
   <p>
    Marianu hè dinò minziunatu in un antru attu in u 1089 rilativu à u fundazioni di San Saturninu di Cagliari induv'iddu hè disignatu com'è " Marianu Iudex è Rex " ciò chì implichighja ch'iddu era ghjà assuciatu à u puteri è annosu di omancu 14 anni. In un antru ducumentu sò minziunati i so missiavonu è minnanona Marianu Ia è Giorgia di Serzale, ciò chì dimostra a cuntinuità dinastica di i Ghjudici di Cagliari.
   </p>
   <p>
    Eppuri versu 1104/1107 apparisci un certu Torbeno chì pari avè lu spudistatu o alminu spartutu pruvisuriamenti u puteri incù Marianu II. Si disigna iddu stessu com'è " Ego Turbini omnipotentis Dei Gratia Iudex Kalaritanus ". L'idantità di Torbeno ferma cunghjiturali. Saria un ziu paternu o maternu (?) di Marianu o u so frateddu minori. In 'ssu ducumentu si pruclama amicu di i Pisani. Ùn hè ch'è in u 1107 incù l'aiutu di u
   </p>
  </body>
 </text>
</TEI>
