<TEI>
 <teiHeader>
  <fileDesc>
   <titleStmt>
    <title>
     Icaru (astrunumia)
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Icaru%20%28astrunumia%29"/>
     <date>
      2015-07-01T22:03:49Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Icaru (astrunumia)
   </head>
   <p>
    Icaru (1566 Icarus) hè un astiroidi, scupartu da Walter Baade in 1949 di un diamitru mediu di circa 1 km. L'ughjettu devi u so nomu à u parsunaghju d'Icaru, chì, sicondu a mitulugia greca, bulò troppu vicinu à u Soli pruvuchendu u sciuglimentu di i so ali di cera è cascò dopu in mari, annighendu ci si.
   </p>
   <p>
    == Parametri urbitali ==
   </p>
   <p>
    L'orbita d'Icaru hè carattarizata da un perieliu più vicinu à u Soli ch'è quiddu di Mercuriu.
   </p>
   <p>
    L'astiroidi s'avvicina à a Terra ogni 15-20 anni; l'ultimu soprabulu avvicinatu hè avvinutu in u 1996. A distanza media hè uguali à 6,4 milioni di km, ma in u 1968 a distanza hè stata uguali à appena 600 000 km; un simili avvinimentu si ripitarà u 16 ghjugnu 2015.
   </p>
   <p>
    == Icaru in a fintascenzia ==
   </p>
   <p>
    U Prugettu Icaru, voltu à a distruzzioni di l'astiroidi in l'evintualità d'una futura minaccia d'impattu incù a Terra, hè à u centru di u filmu di fintascenzia Meteor, di u 1979, incù Sean Connery.
   </p>
   <p>
    Icaru custituisci l'ambienti di u racontu Summertime on Icarus, di Arthur C. Clarke, chì conta a passata astronautu abbandunatu annantu à l'astiroidi duranti l'avvicinamentu di quidd'ultimu à u perieliu.
   </p>
   <p>
    Icaru hè citatu in u rumanzu The Memory of Whiteness di Kim Stanley Robinson; u scrittori l'imagineghja pupulatu da un cultu riligiosu chì adora u Soli.
   </p>
   <p>
    Un astiroidi di nomu Icaru ghjoca un rollu fundamintali in u racontu classicu di fintascenzia In l'uceanu di a notti, di Gregory Benford.
   </p>
   <p>
    U fly-by d'Icaru di u 1968 hè minziunatu parechji volti in Lucifer's Hammer, di Larry Niven è Jerry Pournelle.
   </p>
   <p>
    À Icaru hè ancu didicatu un racontu di Dino Buzzati cuntinutu in a racolta I notti difficiuli in a quali si narra u passaghju vicinu à a Terra di l'astiroidi in u 1968.
   </p>
   <p>
    Corpi cilesti
   </p>
   <p>
    Icarus
   </p>
   <p>
    == Noti ==
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia in talianu.
   </p>
  </body>
 </text>
</TEI>
