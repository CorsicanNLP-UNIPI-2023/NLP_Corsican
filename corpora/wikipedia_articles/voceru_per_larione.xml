<TEI>
 <teiHeader>
  <fileDesc>
   <titleStmt>
    <title>
     Voceru per Larione
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Voceru%20per%20Larione"/>
     <date>
      2014-03-23T15:12:01Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Voceru per Larione
   </head>
   <p>
    U Voceru per Larione (o vociaru par Larionu) hè un voceru di Corsica. Issu voceru hè niulincu. Una donna di u Niolu canta per un abbate chì si chjamava Larione è hè statu tombu in Balagna in u 1740.
   </p>
   <p>
    == U voceru ==
   </p>
   <p>
    He falatu lu fiadone
   </p>
   <p>
    Ed hè ghjunta la curtina;
   </p>
   <p>
    Perched ellu m'avia dettu
   </p>
   <p>
    Ch'eo saria la so matrina...
   </p>
   <p>
    Or chi mai l'averia criduta
   </p>
   <p>
    Oghje tamanta ruvina?
   </p>
   <p>
    Vultendu versu unu di i nemichi chì guarda ridendu à a so finestra:
   </p>
   <p>
    Ridi puru à lu purtellu
   </p>
   <p>
    Eppò nun purtà più fretu;
   </p>
   <p>
    Passa puru per la Costa
   </p>
   <p>
    È per Muru è Felicetu:
   </p>
   <p>
    Ma lu sangue di Larione
   </p>
   <p>
    T'hà da esse tantu acetu.
   </p>
   <p>
    Eiu un gottu di u so sangue
   </p>
   <p>
    Mi lu vogliu mette in sennu:
   </p>
   <p>
    Ind'u paese di Muru
   </p>
   <p>
    Ci vogliu sparghje lu velenu.
   </p>
   <p>
    Un sangue cusì ghjentile
   </p>
   <p>
    Si l'hà betu lu terrenu.
   </p>
   <p>
    Oh lu mio grande di spiritu
   </p>
   <p>
    Lu mio bellu di persone!
   </p>
   <p>
    Oh lu mio attu à le poste!
   </p>
   <p>
    Oh lu mio forte leone!
   </p>
   <p>
    L'ete tombu à tradimentu
   </p>
   <p>
    Lu mio caru Larione.
   </p>
   <p>
    == Referenze ==
   </p>
   <p>
    Salvatore Viale, Canti popolari corsi, 1855, Fabiani:Bastia
   </p>
   <p>
    N. Tommaseo, 1841, Canti popolari - Canti toscani, corsi, illirici, greci, Venezia
   </p>
   <p>
    A. L. A. Fée, Voceri, Canti pupulari di a Corsica, 1850, Derivaux
   </p>
   <p>
    Voceru
   </p>
  </body>
 </text>
</TEI>
