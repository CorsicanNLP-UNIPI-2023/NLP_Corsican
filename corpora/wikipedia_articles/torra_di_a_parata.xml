<TEI>
 <teiHeader>
  <fileDesc>
   <titleStmt>
    <title>
     Torra di a Parata
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Torra%20di%20a%20Parata"/>
     <date>
      2019-10-03T11:12:11Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Torra di a Parata
   </head>
   <p>
    A torra di A Parata hè una torra di Corsica. Hè situata annantu à a cumuna d'Aiacciu. U prubitariu era prima u Ministeru di a guerra, ma a so prubità fù trasferrita dopu à a cità d'Aiacciu, dopu à un'urdinanza di u Rè di Francia Louis-Philippe di l'ottu marzu 1838. A forma di a torra hè ronda. Hè alta 12 metri è u so diamitru misura 7,30 metri.
   </p>
   <p>
    A torra di A Parata hè una di i più torri cunnisciuti di l'isula postu ch'hè vicinu à Aiacciu è l'Isuli Sanguinari, un locu mori friquintatu da i turisti, è chì ci si pò ghjugna faciuli.
   </p>
   <p>
    Hè un fattu stranu ch'eddi ci fussini dui torri cusì vicini: una in cima di a Punta di A Parata è quidd'altra annantu à l'isulottu di Mezu Mari. Ma ùn sò micca stati custruiti à listessa ebbica, postu chì quidda di l'isulottu di Mezu Mari hè stata eretta in circa 1550 quandu quidda di a Punta di A Parata hè stata custruita più dopu, in 1608.
   </p>
   <p>
    ==Itinerariu==
   </p>
   <p>
    A torra hè situata à 14 kilomitri di u centru d'Aiacciu. Da Aiacciu, si piglia a dirizzioni di l'Isuli Sanguinari, annantu à u stradonu dipartimentali D111. Si ghjugni in a Punta di A Parata. Si cuntinueghja drittu è si codda pà u stradeddu, cù i so ricciati è i scalinati in diurita nera, è si ghjugni insin'à a torra, in cima, in deci minuti. Da a torra, ci hè una vista magnifica annantu à l'Isuli Sanguinari è u golfu d'Aiacciu. U spittaculu annantu à l'Isuli Sanguinari hè splendidu à u tramontu di u soli.
   </p>
   <p>
    == Storia ==
   </p>
   <p>
    A torra di A Parata hè stata custruita da Dumenicu d’Urnanu è Girolamo da Levante in 1608. Era chjamata tandu a "Torra di a Sanguinara di Terra", in cuntrastu incù a "Torra di a Sanguinara di Mari" (ancu chjamata a "Torra Castellucciu"), custruita annantu à l'isula Mezu Mari.
   </p>
   <p>
    == Rifarenzi ==
   </p>
   <p>
    Caporossi, Orsu Ghjuvanni, Cronica di a Corsica
   </p>
   <p>
    situ di a cumuna d'Aiacciu
   </p>
   <p>
    ==Liami==
   </p>
   <p>
    Corsicanews: A Torra di A Parata
   </p>
   <p>
    Torre di Corsica
   </p>
  </body>
 </text>
</TEI>
