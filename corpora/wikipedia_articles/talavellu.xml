<TEI>
 <teiHeader>
  <fileDesc>
   <titleStmt>
    <title>
     Talavellu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Talavellu"/>
     <date>
      2015-07-02T15:36:29Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Talavellu
   </head>
   <p>
    U talavellu hè un generu di piante di a famiglia di e Liliaceae è chì cumprende parechje spezie erbacee. U talavellu currisponde à u generu Asphodelus L., 1753, chì deriveghja da u grecu ἀσφόδελος (asphódelos).
   </p>
   <p>
    U nome talavellu seria furmatu incù a radica antica è prelatina tal chì com'è tar, pal o cal currisponde à un'idea d'altura.
   </p>
   <p>
    == Tassunumia ==
   </p>
   <p>
    U generu Asphodelus cumprende e siguente spezie:
   </p>
   <p>
    Asphodelus acaulis Desf.
   </p>
   <p>
    Asphodelus aestivus Brot.: 'ssa spezia hè prisente in Corsica
   </p>
   <p>
    Asphodelus albus Mill.
   </p>
   <p>
    Asphodelus ayardii Jahand. &amp; Maire
   </p>
   <p>
    Asphodelus bakeri Breistr.
   </p>
   <p>
    Asphodelus bento-rainhae P.Silva
   </p>
   <p>
    Asphodelus cerasiferus J.Gay
   </p>
   <p>
    Asphodelus fistulosus L.: 'ssa spezia hè prisente in Corsica
   </p>
   <p>
    Asphodelus gracilis Braun-Blanq. &amp; Maire
   </p>
   <p>
    Asphodelus lusitanicus Cout.
   </p>
   <p>
    Asphodelus macrocarpus Parl.
   </p>
   <p>
    Asphodelus ramosus L.: 'ssa spezia hè prisente in Corsica
   </p>
   <p>
    Asphodelus refractus Boiss.
   </p>
   <p>
    Asphodelus roseus Humbert &amp; Maire
   </p>
   <p>
    Asphodelus serotinus Wolley-Dod
   </p>
   <p>
    Asphodelus tenuifolius Cav.
   </p>
   <p>
    Asphodelus viscidulus Boiss.
   </p>
   <p>
    ==Storia==
   </p>
   <p>
    Per Omeru (Odissea XI, 487-491; 539; 573) u talavellu hè a pianta di l'Inferni. I fiori di u talavellu sò à spessu cunsiderati in a mitulugia com'è "fiori di i morti". Difatti, u talavellu hè chjamatu "fiori di i morti" in Niolu. Sicondu Omeru: "induve l'eroi sò caduti i prati si sò ricuperti di talavelli chì avianu u compitu d'accumpagnà e so anime in l'Ade".
   </p>
   <p>
    Per l'antichi Grechi u Regnu di i Morti era suddivisu in trè parte: u Tartaru per l'empii, i Campi Elisi per i boni, è infine i prati di talavelli per quelli chì in vita ùn eranu stati nè boni nè gattivi. Per tutte ste cridenze, è altre dinù, i Grechi usavanu à piantà talavelli annantu à e tombe, affinchè i so cari pudissenu nutrisce si incù e so radiche. I prati di talavelli eranu cunsiderati com'è u sughjornu di i morti. Un esempiu forse micca casuale l'avemu in Capu Miseno.
   </p>
   <p>
    Epimenide, cunsideratu da parechji un di i setti sapienti, usava u talavellu (è a malva) per e so capacità di scaccià a fame è a sete. A ligenda vole ch'è Epimenide, grazia à l'usu di radiche è erbe ùn avissi micca avutu bisognu di manghjà è ch'ellu vissi cusì 157 anni, sicondu Diogene Laerzio.
   </p>
   <p>
    Teofrastu, in a so "Ricerca annantu à e piante", afferma ch'è e radiche di talavellu sò cumestibile.
   </p>
   <p>
    I talavelli sò citati, frà altru, in u "Lodu di a Pazzia" d'Erasmu di Rotterdam, a quale pianta seria u locu induve, Ella (a pazzia), seria nata. (Par. 8 "Locu di nascita di a tuntia")
   </p>
   <p>
    ==In Corsica==
   </p>
   <p>
    Esistenu in Corsica trè spezie di talavellu:
   </p>
   <p>
    asphodelus aestivus
   </p>
   <p>
    asphodelus fistulosus
   </p>
   <p>
    asphodelus ramosus
   </p>
   <p>
    Altri nomi corsi di u talavellu sò:  albucciu, biancafiore (Ascu), butalbellu, butalbucciu, erbucciu, fiore di i morti (Niolu), luminellu, scazzachjulu, spusata, taravucciu, talabucciu, talavucciu, tarabucciulu, talabeddu, taravellu.
   </p>
   <p>
    U fustu longu di u talavellu si chjama, sicondu i lochi: accendipippa (Capicorsu), luminellu, candelu, cirotta (Urnanu), tirulu o zirlu. Sicondu a legenda, era imprudatu in i cumbatti di i mazzeri: una volta l'annu, u 31 di lugliu, i mazzeri si battianu di notte incù un bastone fattu cù u tirulu seccu).
   </p>
   <p>
    Servia dinù u tirulu per fà croce chì eranu aduprate per pruteghje e racolte.
   </p>
   <p>
    Hè imprudatu à volta u talavellu in e sprissione corse. Per esempiu:
   </p>
   <p>
    Ùn cunnosce più l'albucciu: hà listessu sensu ch'è Un cunnosce più a filetta : hà sminticatu u so paese, i so lochi d'origine.
   </p>
   <p>
    Focu di zirlu: vole dì ch'ellu hè un focu di paglia
   </p>
   <p>
    Hà e ghjambe cum'è tìruli
   </p>
   <p>
    ==Note==
   </p>
   <p>
    == Referenze ==
   </p>
   <p>
    Civiltà del Mare, Marzu-Ghjunghju 2008
   </p>
   <p>
    Ghjuvan'Maria Comiti (1992) Les corses face à leur langue, de la naissance de l'idiome à la reconnaissance de la langue. Edizione squadra di u Finusellu, Aiacciu.
   </p>
   <p>
    Gamisans, J.  &amp; Jeanmonod, J. (1993) Catalogu di i pianti vascularii di Corsica, Conservatoire et jardin botanique de la ville de Genève: Geneva (in francese)
   </p>
   <p>
    Multedo, Roccu (1994), U mazzerisimu - Le mazzérisme, L'originel, Parigi
   </p>
   <p>
    Flora
   </p>
  </body>
 </text>
</TEI>
