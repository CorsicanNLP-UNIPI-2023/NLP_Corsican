<TEI>
 <teiHeader>
  <fileDesc>
   <titleStmt>
    <title>
     Sigmentu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Sigmentu"/>
     <date>
      2015-07-09T08:20:30Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Sigmentu
   </head>
   <p>
    In giumitria un sigmentu hè una parti di retta dilimitata da dui punti, ditti estremi.
   </p>
   <p>
    Quandu i dui estremi si trovani annantu à una curva, u sigmentu hè dittu corda. Quandu i dui estremi sò i vertici d'un puligunu, u sigmentu hè dittu latu s'è i dui vertici sò aghjacenti, altrimenti hè dittu diagunali.
   </p>
   <p>
    U sigmentu, generalamenti, s'indicheghja incù dui lettari maiusculi di u salteriu, posti à l'estremi (indicati da 2 punti). Essendu una linia, si pò indicà ancu incù una lettara minuscula posta frà i dui estremi, ancu s'è sta nutazioni ùn hè micca prubbiamenti curretta.
   </p>
   <p>
    == Tarminulugia ==
   </p>
   <p>
    Dui sigmenti sò cunsicutivi s'eddi t'ani un estremu in cumunu è nissunu altru puntu.
   </p>
   <p>
    Dui sigmenti si dicini cungruenti s'eddi si poni soprappona in modu ch'eddi cuincidini puntu par puntu.
   </p>
   <p>
    Dui sigmenti cunsicutivi sò aghjacenti s'eddi appartenini à listessa retta.
   </p>
   <p>
    Dui sigmenti sò esterni s'eddi ùn ani micca punti in cumunu
   </p>
   <p>
    Dui sigmenti si dicini incidenti quand'eddi ani un solu puntu in cumunu, dittu d'intarsizioni, chì ùn hè micca estremu par tremindù
   </p>
   <p>
    Dui sigmenti si dicini cuincidenti s'eddi ani tremindù l'estremi in cumunu.
   </p>
   <p>
    Dui sigmenti sò soprapposti s'eddi ani un estremu in cumunu è tutti i punti di unu (quiddu minori) sò in cumunu incù i punti di l'altru sigmentu.
   </p>
   <p>
    == Difinizioni astratta ==
   </p>
   <p>
    In algebra liniari si pò intruducia un cuncettu primitivu di sigmentu, custruitu in un ambienti genericu è astrattu com'è un spaziu vitturiali: si difinisci "sigmentu" un sottuinsemu L di un spaziu vitturiali riali V chì pò essa discrittu com'è : L = \{ \mathbf{u}(1-t)+t\mathbf{v} \mid \mathbf{u}, \mathbf{v} \in V, t\in[0,1]\}L'estremi di L sò eppo difiniti com'è i vettori \mathbf{u} è \mathbf{v}
   </p>
   <p>
    .
   </p>
   <p>
    Un sigmentu (chjusu) di estremi \mathbf a è \mathbf b pò essa indicatu incù a scrittura [\mathbf a, \mathbf b], analoga à a nutazioni imprudata in u casu 1-diminsiunali par l' intarvalli di \R.
   </p>
   <p>
    ==Da vede dinò==
   </p>
   <p>
    Toru (giumitria)
   </p>
   <p>
    Giumitria piana
   </p>
   <p>
    Angulu rettu
   </p>
   <p>
    Catetu
   </p>
   <p>
    Mezaretta
   </p>
   <p>
    Perimetru
   </p>
   <p>
    Triangulu isusceli
   </p>
   <p>
    Triangulu equilateru
   </p>
   <p>
    Tiurema di Pitagora
   </p>
   <p>
    Iputenusa
   </p>
   <p>
    Tangenti
   </p>
   <p>
    Trigunumitria
   </p>
   <p>
    Triangulu
   </p>
   <p>
    Uttaedru
   </p>
   <p>
    giumitria euclidea
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia in talianu.
   </p>
  </body>
 </text>
</TEI>
