<TEI>
 <teiHeader>
  <fileDesc>
   <titleStmt>
    <title>
     Cun voi o madamicella
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Cun%20voi%20o%20madamicella"/>
     <date>
      2019-10-03T11:21:25Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Cun voi o madamicella
   </head>
   <p>
    Cun voi o madamicella hè un cantu tradiziunale di Corsica. Hè cumpostu di quattru sistini.
   </p>
   <p>
    ==Cun voi o madamicella==
   </p>
   <p>
    Cun voi o madamicella
   </p>
   <p>
    Ci ferebbe la mio vita
   </p>
   <p>
    O la mio capelli bionda
   </p>
   <p>
    In tuttu site cumpita
   </p>
   <p>
    Dund'è vo passate voi
   </p>
   <p>
    Ci nasce la calamita.
   </p>
   <p>
    La dumenica da mane
   </p>
   <p>
    Piazz'à Santa Margherita
   </p>
   <p>
    Quand'è t'affacavi tùne
   </p>
   <p>
    Si spannava la mio vita
   </p>
   <p>
    Tutta a tristezza passava
   </p>
   <p>
    Ogni pena era finita.
   </p>
   <p>
    Ùn ti ne ricordi piùne
   </p>
   <p>
    À la funtana di l'onda
   </p>
   <p>
    Ti parlava pettu pettu
   </p>
   <p>
    O la mio capelli bionda
   </p>
   <p>
    À mè mi parii bella
   </p>
   <p>
    Ancu più ch'è la Gioconda.
   </p>
   <p>
    A to mamma era contraria
   </p>
   <p>
    À st'amore cusì distintu
   </p>
   <p>
    È quand'ella mi truvava
   </p>
   <p>
    Mi dicia : "Chì tù scià stintu"
   </p>
   <p>
    Hè cusì la mio culomba
   </p>
   <p>
    Chì lu nostru amore hè spintu.
   </p>
   <p>
    cantu tradiziunale di Corsica
   </p>
  </body>
 </text>
</TEI>
