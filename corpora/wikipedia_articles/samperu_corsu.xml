<TEI>
 <teiHeader>
  <fileDesc>
   <titleStmt>
    <title>
     Samperu Corsu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Samperu%20Corsu"/>
     <date>
      2014-03-23T14:55:43Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Samperu Corsu
   </head>
   <p>
    Samperu Corsu (o Sampieru Corsu) hè un parsunaghju celebru di Corsica. Fiddolu di capraghju è purcaghju, hè natu u 23 di maghju 1498 in Bastelica (in u poghju di Duminicacci). Ghjuvanottu, diventa cunduttieru ; si missi tandu à u sirviziu di Ghjuvanni di Medici in Firenza è dopu à u sirviziu di i rè di Francia, Francescu u prima è Arrigu II.
   </p>
   <p>
    U corsu scumbatti ancù curaghju è lotta accantu Bayard. Diventa culuneddu di l'infantaria corsa.
   </p>
   <p>
    In 1547 Samperu Corsu rientra in Corsica è spusa a so cucinedda Ghjuvannina, chjamata dopu Vannina d'Urnanu, ricca è più ghjovana di 32 anni.
   </p>
   <p>
    I genuvesi si misfidani d'issu vecchju suldatu : u facini ancu imprighjunà.
   </p>
   <p>
    Libaratu da u rè francesu Arrigu II, vedi a so casa di Bastelica strisciata da i genuvesi. Era un'offesa murtali ! Samperu Corsu circò à vindicà si d'eddi duranti tutta a so vita.
   </p>
   <p>
    Par fà a guerra contra a Republica genuvesa s'adunisci ancu à u rè di Francia è à i Turchi.
   </p>
   <p>
    In 1553 a cunquista di l'isula hè dicisa. I suldati francesi, a marina turca è Samperu Corsu sbarcani in Bastia.
   </p>
   <p>
    In 1557 a Corsica diventa una pussissioni francesa in Viscuvatu. Ma dui anni dopu à u trattatu di Cateau-Cambresis a Francia dà torna a Corsica à i genuvesi.
   </p>
   <p>
    Samperu hè numinatu imbasciadori straudinariu in Turchia par u rè di Francia. Lascia a so sposa è i so ziteddi in Marsiglia. Ma Vannina, sola è influinzata par una spia genuvesa, vindi tutta a robba di u so maritu è si ne va à Genuva. Samperu Corsu faci tumbà a so moglia culpevuli sicondu eddu di tradimentu. L'uccidiu faci scandalu à a corti di Francia. Eppuru u vechju "lionu" cuntinuighja a so vindetta contra i genuvesi.
   </p>
   <p>
    Da Marsiglia incuraghjisci a rivolta generali è in 1564 sbarca ancu 200 suldati in u Vallincu "pà libara a so tarra".
   </p>
   <p>
    I genuvesi so sfatti è a guerra divasta l'isula. Samperu cunduci a lotta.
   </p>
   <p>
    Ma i frateddi di Vannina volini vindicà a morti di a suredda.
   </p>
   <p>
    In 1567 Samperu Corsu morsi di un colpu d'archibusgia annantu à u spinu : avia 69 anni.
   </p>
   <p>
    == Gallaria d'imagini ==
   </p>
   <p>
    == Citazioni ==
   </p>
   <p>
    Samperu Corsu hè statu mintuvatu à spessu in a a litteratura corsa. Par asempiu:
   </p>
   <p>
    in i Poesie Giocose di Monsignori di la Fuata:
   </p>
   <p>
    Santa Maria, cun Vicu è cun Sichè
   </p>
   <p>
    Spichju d'Urnanu, famosi tutti è trè! (...)
   </p>
   <p>
    Vi hè la casa di Samperu
   </p>
   <p>
    Chi hà un aspettu sempri fieru.
   </p>
   <p>
    == Da veda dinò ==
   </p>
   <p>
    u paisolu di Vicu
   </p>
   <p>
    Santa Maria è Sichè
   </p>
   <p>
    Vannina d'Urnanu
   </p>
   <p>
    == Rifarenzi ==
   </p>
   <p>
    Della Foata, Paulu Matteiu, 1973, "Poesie Giocose in lingua vernacula della pieve d'Ornano"
   </p>
   <p>
    Samperu Corsu
   </p>
   <p>
    Samperu Corsu, Cronica di a Corsica, Orsu Ghjuvanni Caporossi
   </p>
   <p>
    Persunalità storica di Corsica
   </p>
   <p>
    Nati in 1498
   </p>
   <p>
    Morti in 1567
   </p>
  </body>
 </text>
</TEI>
