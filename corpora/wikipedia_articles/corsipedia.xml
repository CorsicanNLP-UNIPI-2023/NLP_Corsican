<TEI>
 <teiHeader>
  <fileDesc>
   <titleStmt>
    <title>
     Corsipedia
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Corsipedia"/>
     <date>
      2019-07-09T01:19:02Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Corsipedia
   </head>
   <p>
    Corsipedia hè un nome micca ufficiale pè a versione di a Wikipedia in lingua corsa (nome ufficiale). Ella hè chjamata cowiki dinò. Hè stata criata u 9 di decembre 2003. Cum'è tutte l'altre Wikipedie in tutte l'altre lingue si tratta d'un'enciclopedìa lìbera è gratisi. Ognunu chi vole, pò participà è cuntribuì cun u so sapè. U nome Corsipedia hè inspiratu da a Galipedia, a versione di Wikipedia in lingua galiziana.
   </p>
   <p>
    U prupòsitu particulare d'issu prugettu hè di prumove a lingua corsa è di fà cunnosce l'ìsula di Còrsica nantu à internet è in u mondu.
   </p>
   <p>
    Sinu à oghje, a Wikipedia in lingua corsa tene  artìculi. U nùmeru d'utilizatori registrati attuale hè di . Ma hè moltu diffìciule d'indicà u nùmeru d'utilizatori (o participanti) chi ponu cuntribuì cum'è autori d'artìculi rispettivamente chi pàrlanu corsu daveru, perchì assai chi cuntribuìscenu cum'è autori ùn sò micca registrati o ùn indichèghjanu micca e so cunniscenze di corsu nant'à e so pàgine d'utilizatore. Attualmente (9 di lugliu 2019) ci sò 29 utilizatori chi indichèghjanu ch'elli ponu cuntribuì in lingua corsa, di i quali 16 incun un nivellu elementare, 9 cù nivellu mezu è 1 cù nivellu avanzatu; 3 antri participanti indichèghjanu ch'elli hanu u corsu cum'è lingua materna. (Trè d'issi vintinove participanti corsòfoni hanu dinù qualchì cunniscenza di u sassarese è unu di u gallurese, e dette varietà corsosarde.)
   </p>
   <p>
    Siente u nùmeru d'artìculi, a Corsipedia appartene à e 180 più grande Wikipedie, d'un tutale di 304. Attualmente (9 di lugliu 2019), hè a 171ima più grande Wikipedia. Ma questa ùn hè micca un indicatore pè a qualità.
   </p>
   <p>
    Esiste ancu un prugettu surella in a varietà sassaresa chi si chjama Vichipedìa - L'enzicropedìa lìbbara in linga sassaresa, ma chi hè torna un prugettu di prova.
   </p>
   <p>
    == Ligami ==
   </p>
   <p>
    Leghje istu artìculu in a Wikipedia sassaresa
   </p>
   <p>
    Wikipedia
   </p>
  </body>
 </text>
</TEI>
