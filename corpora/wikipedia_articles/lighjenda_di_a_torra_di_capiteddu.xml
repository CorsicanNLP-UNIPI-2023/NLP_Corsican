<TEI>
 <teiHeader>
  <fileDesc>
   <titleStmt>
    <title>
     Lighjenda di a torra di Capiteddu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Lighjenda%20di%20a%20torra%20di%20Capiteddu"/>
     <date>
      2019-10-03T11:19:47Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Lighjenda di a torra di Capiteddu
   </head>
   <p>
    Esistini parechji variazioni di a lighjenda assuciata incù a torra di Capiteddu. Eccu a lighjenda chì si conta in Frassetu:
   </p>
   <p>
    A torra di Capiteddu era in littica incù Aiaccini è Bastelicacci. Ognunu dicia chì a torra era a soia. Aiaccini sò ghjunti incù i cateni par lià la. È Bastilicacci ùn sapiani comu fà. Sò vinuti in Frassetu à truvà un certu Sfratatu. Sfratatu era maliziosu è l'hà cunsigliatu cusì:
   </p>
   <p>
    - T'aveti i capri.
   </p>
   <p>
    - Isiè.
   </p>
   <p>
    - T'aveti i funi novi?
   </p>
   <p>
    - Isiè, l'avemu.
   </p>
   <p>
    - Allora hè bedda simplicia: faleti in Capiteddu è lieti a torra incù i funi eppo dopu tireti forti.
   </p>
   <p>
    Tandu i Bastilicacci sò falati in Capiteddu è ani liatu a torra incù i funi. C'erani dunqua Aiaccini chì tiravani incù i cateni è Bastilicacci chì tiravani incù i funi. Ma a funi hè laccia è à misura ch'eddi tiravani, i funi stinzavani è Bastilicacci rinculavani. Tandu videndu quissa, è di paura chì a torra si ni caschessi, Aiaccini si sò missi à briunà:
   </p>
   <p>
    - Arristeti chì a torra hè a vostra!
   </p>
   <p>
    Fù cusì chì a torra di Capiteddu hè diventata bastilicaccia.
   </p>
   <p>
    == Da veda dinò ==
   </p>
   <p>
    a torra di Capiteddu
   </p>
   <p>
    Bastelica
   </p>
   <p>
    Frassetu
   </p>
   <p>
    Lighjenda di Corsica
   </p>
  </body>
 </text>
</TEI>
