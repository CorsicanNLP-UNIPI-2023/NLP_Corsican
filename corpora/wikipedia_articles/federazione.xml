<TEI>
 <teiHeader>
  <fileDesc>
   <titleStmt>
    <title>
     Federazione
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Federazione"/>
     <date>
      2013-03-11T09:33:49Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Federazione
   </head>
   <p>
    U federalisimu hè una di e forme chì ùn statu pò piglià. U federalisimu hè un'unione trà sfarenti stati suvrani chì aduttanu una costituzione. U mudellu di u federalisimu hè a costituzione di i Stati Uniti, scritta in u 1787. A federazione ùn si deve micca cunfonde cù a cunfederazione. A sfarenza trà i dui hè chì in una cunfederazione, statu federale ùn ci n'hè. I stati federali ùn si devenu mancu cunfonde cù i stati unitarii decentralizati o regionalisti, cume a Spagna.
   </p>
   <p>
    Un statu federale deve avè trè caratteristiche :
   </p>
   <p>
    a soprapusizione : u livellu federale è u nivellu naziunale si suprapusanu. Esistanu dunque dui ordini ghjuridici, ogni statu avendu una costituzione propia, è una corte suprema, è cetera...
   </p>
   <p>
    a participazione à l'esecutivu è a u legislativu federale. Esiste sempre in un statu federale una camera ind'u parlamentu pè riprisentà di manera in principiu uguale ogni statu. Un esempiu di quessa hè u Senatu di i Stati Uniti, duve ogni statu manda dui senatori. A participazione à l'esecutivu hè più ristrinta, in generale. L'esempiu u piu cumpitu hè in Svizzera, duve i membri di l'esecutivu riprisentanu un cantone, è induve c'hè un sistemu di giru tra i cantoni. U modu d'elezzione di u presidente di i Stati Uniti hè ancu una manera di fà participà i stati à l'esecutivu federale. Ben intesu, u principiu di participazione vole ancu dì chì i stati participeghjanu à u putere costituente.
   </p>
   <p>
    l'autonomia : ogni statu hà u so guvernu propiu, è e so leghje propie. A costituzione federale, chì sirve ancu di pattu, face a lista di e cumpentenze di u guvernu federale è di i stati chì formanu a federazione. Una corte suprema deve pronunzià si nant'à i conflitti trç u statu federale è i stati.
   </p>
   <p>
    == Esempii di stati federali ==
   </p>
   <p>
    Germania
   </p>
   <p>
    Belgica
   </p>
   <p>
    i Stati Uniti
   </p>
   <p>
    l'Australia
   </p>
   <p>
    a Svizzera
   </p>
   <p>
    u Nigeria
   </p>
   <p>
    ecc ...
   </p>
   <p>
    == A Francia : una federazione? ==
   </p>
   <p>
    Qualchi ghjuristi si ponenu a quistione di sapè s'è a Francia, cù u statutu speciale di a Nuvella Caledonia, ùn saria micca diventata una federazione piattata.
   </p>
   <p>
    == Referimenti ==
   </p>
  </body>
 </text>
</TEI>
