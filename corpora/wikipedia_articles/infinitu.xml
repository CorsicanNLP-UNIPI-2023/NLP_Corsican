<TEI>
 <teiHeader>
  <fileDesc>
   <titleStmt>
    <title>
     Infinitu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Infinitu"/>
     <date>
      2014-11-08T16:43:39Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Infinitu
   </head>
   <p>
    In matematica u cuncettu d'infinitu (simbulu \infty) hà parechji significati, in currilazioni incù a nuzioni di limita, tantu in analisa classica ch'è in analisa non standard. I nuzioni d'infinitu sò imprudati in tiuria di l'insemi è in a giumitria pruiittiva.
   </p>
   <p>
    == Tiuria di l'insemi ==
   </p>
   <p>
    In a tiuria di l'insemi un insemu A si dici infinitu s'è ognunu di i so sottuinsemi finitu hè un sottuinsemu probbiu. Una difinizioni altirnativa hè a siguenti: un insemu A hè infinitu s'edda esisti un'applicazioni biunivoca d'A in un sottuinsemu di soiu probbiu A'. In altri paroli, A hè infinitu s'è è solu s'eddu hè equiputenti à un sottuinsemu di soiu probbiu. Par dimustrà l'equivalenza di i dui difinizioni hè indispinsevuli l'assioma di a scelta.
   </p>
   <p>
    Hè pussibuli di fà una distinzioni trà diffarenti gradi d'infinità da u mumentu ch'eddu si pò individuà insemi infiniti chì t'ani una cardinalità più grandi ch'è l'altri. Georg Cantor sviluppò a tiuria di i numari cardinali transfiniti, in a quali u prima numaru transfinitu hè aleph-zeru \aleph_0, chì currispondi à a cardinalità di l'insemu di i numari naturali. U gradu d'infinitu succissivu cunnisciutu hè \aleph_1. L'infinitu currispundenti à a cardinalità di i numari riali hè generalamenti indicatu incù c. U prublemu s'è c = \aleph_1, vali à dì micca di l'esistenza o menu d'una cardinalità media trà quisti dui, hè a cusidditta iputesa di u cuntinuu. In 1940 Kurt Gödel dimustrò ch'è 'ss'iputesa hè cuerenti incù l' assiomi di Zermelo-Fraenkel (incù o senza l'assioma di a scelta); in u 1963 Paul Cohen hà dimustratu dopu ch'è ancu a nigazioni di 'ss'iputesa hè cuerenti incù quiddi assiomi. Di cunsiquenza l'iputesa di u cuntinuu, in u duminiu di l'assiomi di Zermelo-Fraenkel, ùn hè nè dimustrevuli nè rifutevuli.
   </p>
   <p>
    Cantor sviluppò ancu a tiuria di i numari ordinali transfiniti, chì generalizeghjani à l'insemi infiniti a nuzioni d'urdinamentu è di pusizioni d'un elementu à l'internu d'un urdinamentu.
   </p>
   <p>
    Un asempiu hè u tiurema di Goodstein, chì pò essa risoltu sulamenti incù l'aiutu di i prubità di l'ordinali transfiniti, mentri ùn hè micca dimustrevuli incù i soli assiomi di Peano.
   </p>
   <p>
    == In rifirimentu à a nuzioni di limita ==
   </p>
   <p>
    In u studiu di i limiti s'adopra u simbulu \infty, chì calchì volta hè puri indicatu cù u terminu lemniscata.
   </p>
   <p>
    Hè utuli di serva si di dui entità culligati incù l'infinitu: l'insemu riali stesu hè l'unioni di i numari riali incù dui punti, indicati incù -\infty è +
   </p>
   <p>
    \infty. In simbuli:
   </p>
   <p>
    \tilde{\R} = \R \cup \{- \infty\} \cup \{+ \infty\}.
   </p>
   <p>
    A rilazioni d'ordini di i riali si stendi à sti novi punti punendu:
   </p>
   <p>
    - \infty  par ogni x riali;
   </p>
   <p>
    ci sò inveci i limitazioni par istenda l'uparazioni aritmetichi à tali entità (+\infty - \infty ?
   </p>
   <p>
    ).
   </p>
   <p>
    Da un puntu di vista tupulogicu si tratta d'una cumpattificazioni di a retta riali incù l'aghjunta di dui punti.
   </p>
   <p>
    == A nuzioni d'infinitu sicondu l'analisi non standard ==
   </p>
   <p>
    Una minzioni à parti mireta l'analisi non standard, intrudutta da Abraham Robinson in u 1966: à u cuntrariu di l'analisa matematica cumuna, in edda l'infinit (indicati incù Ω) è infinitesimi (ε) ani piena cittatinanza trà i numari, è à tempu cù i riali formani i numari iperreali.
   </p>
   <p>
    Par asempiu 1 è 1+ε sò numari iperreali distinti. In cuntrastu cù i numari cumplessi, hè pussibuli à ottena un urdinamentu di i numari iperreali grazia à u cuncettu d'ultrafiltru. L'analisi non standard hè parfittamenti cuerenti, è simplificheghja i dimustrazioni di molti tiuremi, tantu in u calculu infinitesimali ch'è in a tiuria di i numari.
   </p>
   <p>
    == Punti è retti à l'infinitu in giumitria prughjittiva ==
   </p>
   <p>
    In giumitria prughjittiva inveci hè naturali di cumplittà i retti incù u so, unicu, puntu à l'infinitu, ughjettu chjamatu puntu impropriu o dirizzioni di a retta; 'ssa nuzioni, in particulari, parmetti d'ùn dì micca ch'è ancu dui retti paralleli ani un puntu in cumunu, u so puntu à l'infinitu. Inoltri in u pianu prughjittivu si culloca ancu a retta impropria, insemu di i punti impropri (à l'infinitu) di i diffarenti retti.
   </p>
   <p>
    == Da veda dinò ==
   </p>
   <p>
    Lemniscata
   </p>
   <p>
    Insemu infinitu
   </p>
   <p>
    Insemu finitu
   </p>
   <p>
    Numaru cardinali
   </p>
   <p>
    Georg Cantor
   </p>
   <p>
    Argumentu diagunali di Cantor
   </p>
   <p>
    Iputesa di u cuntinuu
   </p>
   <p>
    Limita (matematica)
   </p>
   <p>
    Tiuria di l'insemi
   </p>
   <p>
    Filusufia di a matematica
   </p>
   <p>
    == Noti ==
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia in talianu.
   </p>
  </body>
 </text>
</TEI>
