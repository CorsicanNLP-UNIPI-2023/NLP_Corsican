<TEI>
 <teiHeader>
  <fileDesc>
   <titleStmt>
    <title>
     Torra di Roccapina
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Torra%20di%20Roccapina"/>
     <date>
      2019-10-03T11:12:22Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Torra di Roccapina
   </head>
   <p>
    A turra di Roccapina (o Torra di Roccapina) hè una turra di Corsica, di u seculu XVII. Hè una turra ghjinuvesa, situata annantu à a cumuna di Sartè, à un'altezza di 134 metri. Faci parti d'un insemu di turri di u dispusitivu di difesa missu in piazza da i Ghjinuvesi, trà u 1605 è u 1611, chì à quidd'ebbica, tutti i costi di l'isula erani abbuttati da i Barbareschi, in particulari quiddi di u litturali di a Corsica di punenti.
   </p>
   <p>
    Accantu à a turra, ci si trova un munimentu naturali di Corsica: u Lionu di Roccapina.
   </p>
   <p>
    Da a turra, ci hè a vista annantu a piaghja d'Arbaghju, annantu à l'Omu di Cagna, annantu à I Monachi è annantu à a Turra d'Ulmetu.
   </p>
   <p>
    ==Storia==
   </p>
   <p>
    L'edificazioni di a turra di Roccapina fù prugittata in un ducumentu di 1573, chì discrivi u prugramma di l'ultima fitta di custruzzioni di i turri di u litturali. Quidda di Roccapina hè stata custruita in circa 1610-1612, da Giovanni de Cauro, chì custruì dinò a turra di Sinetosa. A turra era vardata da un capu è dui suldati pagati da u Tinenti di Sartè. Ma a turra ùn fù più vardata à u principiu di u seculu XVIII.
   </p>
   <p>
    ==Discrizzioni==
   </p>
   <p>
    'Ssa turra circulari s'inalza annantu à trè liveddi tradiziunali : basamentu cecu, pianu partusgiatu incù una porta, è tarrazza. I piumbatoghji di a curona sò rimpiazzati da di i brittischi. À l'internu, a pezza di u prima pianu hè cuparta d'una cupula. Unu pozzu fala in a cistarra. Annantu à a tarrazza, a varghjola di scali hè sparita. Ci sò parichji archeri, ma a volta hè aparta, à u liveddu di u sicondu pianu.
   </p>
   <p>
    ==Prutizzioni==
   </p>
   <p>
    A turra di Roccapina hè classata com'è munimentu storicu dipoi 1994.
   </p>
   <p>
    ==Accessu==
   </p>
   <p>
    Annantu à u stradonu d'Aiacciu à Sartè, si pidda a strada chì và in Roccapina, insin'à à piaghja. À quandu ghjuntu à a piaghja, ci hè un grossu chjapponu. Da quì, ci hè un stradeddu chì codda insinamenti à a turra, in circa una meza ora.
   </p>
   <p>
    == Noti ==
   </p>
   <p>
    == Bibliugrafia ==
   </p>
   <p>
    Leandri, Franck è Chabot, Laurent (2003). Munimenti di Corsica, Edisud. Aix-en-Provence (in francesu)
   </p>
   <p>
    == Liami ==
   </p>
   <p>
    Videu: Roccapina - A piaghja, u Lionu è a turra
   </p>
   <p>
    == Da veda dinò ==
   </p>
   <p>
    u Lionu di Roccapina
   </p>
   <p>
    Roccapina
   </p>
   <p>
    Torre di Corsica
   </p>
  </body>
 </text>
</TEI>
