<TEI>
 <teiHeader>
  <fileDesc>
   <titleStmt>
    <title>
     Musiculugia
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Musiculugia"/>
     <date>
      2015-05-15T09:36:09Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Musiculugia
   </head>
   <p>
    A musiculugia hè una disciplina scentifica chì studieghja i finomini chì sò in rilazioni incù a musica, è s'intaressa in particulari à i so evuluzioni è i so rapporti incù l'essaru umanu è a sucità.
   </p>
   <p>
    A musiculugia hè una disciplina universitaria, distinta da a musicugrafia.
   </p>
   <p>
    I sottudisciplini di a musiculugia sò:
   </p>
   <p>
    a musiculugia sistematica: cumprendi i disciplini chì studieghani a musica in un sensu tioricu, com'è l'acustica, o l'estetica musicali;
   </p>
   <p>
    a musiculugia storica;
   </p>
   <p>
    l'etnumusiculugia: hè nata com'è "musiculugia cumparata" ed hè di fatti u studiu di a musica pupulari; si pruponi di raccoglia è di classificà i tistimunianzi musicali, insirendu li in u cuntestu di i diversi culturi è civilizazioni;
   </p>
   <p>
    a musiculugia applicata: hè l’applicazioni di a musica ad altri duminii, com'è par asempiu a musicuterapia, o a didattica di a musica.
   </p>
   <p>
    == Storia ==
   </p>
   <p>
    A disciplina s'hè sviluppata in a siconda mità di u XIX seculu in particulari in un cuntestu tedescu è francesu, sottu à l'influenza di u pusitivisimu. S'agisci di un cumplessu custituiti da parechji disciplini chì s'accupani di i diversi aspetti di i finomini musicali. In pratica, i musiculogi hani aduttatu i criterii è i metudulugii dirivati da i scienzi naturali.
   </p>
   <p>
    == I strumenti di i populi primitivi ==
   </p>
   <p>
    Un studiu apprufunditu di i sturmenti di i populi primitivi è a so classificazioni hè statu rializatu da u musiculogu tedescu Curt Sachs. I strumenti sò stati classificati d'appressu u so corpu vibranti è a so distribuzioni giugrafica è culturali.
   </p>
   <p>
    == Musica è mitulugia ==
   </p>
   <p>
    L'impurtanza di a musica in a cultura pò essa didutta da u studiu di i mitulugii, di i riti è di i filusufii di i diversi populi.
   </p>
   <p>
    == Musiculoghi ==
   </p>
   <p>
    Guido Adler
   </p>
   <p>
    Theodor Ludwig Wiesengrund-Adorno
   </p>
   <p>
    Jacques Chailley
   </p>
   <p>
    Carl Dahlhaus
   </p>
   <p>
    Leopoldo Gamberini
   </p>
   <p>
    Charles Rosen
   </p>
   <p>
    == Da veda dinò ==
   </p>
   <p>
    Storia di a Musica
   </p>
   <p>
    Tiuria di a Musica
   </p>
   <p>
    Psicuacustica
   </p>
   <p>
    Musica preistorica or Archiulugia musicali
   </p>
   <p>
    Musiculugia
   </p>
  </body>
 </text>
</TEI>
