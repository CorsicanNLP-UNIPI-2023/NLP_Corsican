<TEI>
 <teiHeader>
  <fileDesc>
   <titleStmt>
    <title>
     Rundonu pettibiancu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Rundonu%20pettibiancu"/>
     <date>
      2019-09-19T18:36:17Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Rundonu pettibiancu
   </head>
   <p>
    U Rundonu pettibiancu (Tachymarptis melba) hè una spezia d'aceddu chì faci parti di a famiglia di l'Apodidae. U nomu di u genaru veni da u grecu anzianu takhus, chì significheghja "rapitu". U nomu spicificu melba veni da melano-alba o mel-alba (da u grecu melas, melanos chì voli dì neru ; è da u latinu Albus chì significheghja biancu). Linné hà par sicuru fattu rifirimentu à 'ssi dui culori in u so diagnosticu.
   </p>
   <p>
    I rundona pettibianchi si ripraducini in i muntagni di u sudu di l'Auropa insin'à l'Himalaya. Com'è i rundona cumuni, sò mori migradori è invernani mori più à u sudu in Africa australi.
   </p>
   <p>
    I rundona pettibianchi ani i zampi assà corti chì sò apradati par appiccà si à i suparficii virticali. Ùn si stallani mai vuluntariamenti in terra, passendu a maiò parti di a so vita in aria à campà da l'insetti ch'eddi chjappani in u so bizzicu. U rundonu pettibiancu pò firmà in aria sin'à setti mesa à tempu, ancu biendu l'acqua "annantu à l'ala".
   </p>
   <p>
    ==Discrizzioni è biulugia==
   </p>
   <p>
    L'aceddu si assumiglia à l'ingrossu à una rundinedda maiori. Ùn hà eppuri nisciunu rapportu incù 'ssa spezia di passaru, apposta chì i rundona sò di l'ordini di l'Apodiformi. I sumiglianzi trà i gruppi sò divuti à un'evuluzioni cunvirghjenti, chì currispondi à stili di vita simili.
   </p>
   <p>
    I rundona pettibianchi ani i zampi assà corti ch'eddi ùn usani cà par appiccà si à i suparficii virticali. U nomu scentifica Apodidae veni da u grecu anzianu απους, chì significheghja "senza peda". Ùn si stallani mai vuluntariamenti in terra.
   </p>
   <p>
    I rundona pettibianchi si ripraducini in i muntagni di u sudu di l'Auropa sin'à l'Himalaya. Com'è i rundona cumuni, sò mori migradori è invernani mori più à u sudu in Africa australi. Vagani mori annantu à a migrazioni è sò ussirvati in modu rigulari in una grandi parti di u sudu di l'Auropa, à Salford è in Asia. A spezia pari essa statu mori più sparta mentri l'ultimu periudu ghjaciariu, incù un'impurtanti culonia di ripruduzioni, par indittu in a sapara di u Pleistocenu supiriori n 16, Bulgaria, circa 18000 à 40000 anni fà. Listessa situazioni hè stata ussirvata in a sapara di Komarowa vicinu à Częstochowa in Polonia circa 20000 à 40000 anni fà.
   </p>
   <p>
    I rundona pettibianchi passani a maiò parti di a so vita in aria, campendu da l'insetti ch'ed eddi chjappani in u so bizzicu. Biini annantu à l'ala, ma s'appuddani annantu à i scuglieri o i mura virticali. Un studiu publicatu in 2013 hà musciatu ch'è i rundona pettibianchi poni passà più di sei mesa à bulà senza avè à attarrà. Tutti i prucessi fisiulogichi vitali, cumpresu u sonnu, poni essa effittuati in bulu.
   </p>
   <p>
    In u 2011, Felix Liechti è i so culleghi di a Stazioni ornitulogica svizzara ani liatu i ticchetti elettronichi chì arrighjistrani i muvimenti di sei rundona pettibianchi è ani scupartu ch'è l'aceddi pudiani firmà in aria mentri più di 200 ghjorna cunsecutivi.
   </p>
   <p>
    ==Lessiculugia==
   </p>
   <p>
    U rundonu pettibiancu hè ancu chjamatu u sbirru pettibiancu. U nomu corsu veni da u fattu chì 'ss'aceddu, ghjust'appuntu, t'hà u pettu biancu.
   </p>
   <p>
    == Noti ==
   </p>
   <p>
    == Liami ==
   </p>
   <p>
    Ghjuvan Petru Battestini, L'aceddi - Les oiseaux, Adecec], 198
   </p>
   <p>
    == Da veda dinò ==
   </p>
   <p>
    avifauna di Corsica
   </p>
   <p>
    u rundonu cumunu
   </p>
   <p>
    u rundonu pallidu
   </p>
   <p>
    Apodidae
   </p>
   <p>
    Avifauna di Corsica
   </p>
  </body>
 </text>
</TEI>
