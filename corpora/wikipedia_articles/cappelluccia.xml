<TEI>
 <teiHeader>
  <fileDesc>
   <titleStmt>
    <title>
     Cappelluccia
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Cappelluccia"/>
     <date>
      2016-06-09T16:35:03Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Cappelluccia
   </head>
   <p>
    A cappelluccia (o cappidduccia) hè un acellu chì face parte di a famiglia di i Paridae.
   </p>
   <p>
    ==Descrizzione==
   </p>
   <p>
    A cappelluccia hè longa circa 15 cm, incù un'apertura alare di 22-25 cm. Prisenta un piumaghju virdicciu annantu à u spinu, incù coda è ale grisgiu turchinicce. U capu è a gola sò di culore neru luccicu, incù i buccelli bianchi. U pettu giallu hè attravirsatu longitudinalmente da una striscia nera verticale da a gola à l'addome chì, ind'è i masci, hè appena più larga.
   </p>
   <p>
    A cappelluccia si scontra in Europa è in u Nordu di l'Africa.
   </p>
   <p>
    ===Ove===
   </p>
   <p>
    A cappelluccia face dui cuvate (da 5 à 12 ove)  l'annu: d'aprile è di maghju, è po di ghjugnu o di lugliu. L'ove di a cappelluccia sò lisce, d'aspettu biancu cun piccule tacche rosse. Sò cuvate da e femmine durente circa 15 ghjorni.
   </p>
   <p>
    ===Cantu===
   </p>
   <p>
    U so cantu hè variu è meludiosu, audibile da mezu ghjinnaghju à ghjugnu. Si cumpone per u più da 2-3 sillabe ripetute. Ùn hè micca raru ch'è a cappelluccia imiti l'altri acelli in u so cantu.
   </p>
   <p>
    == In Corsica ==
   </p>
   <p>
    A cappelluccia hè cumuna è presente tuttu l'annu in Corsica. U so nome vene da u fattu chì in capu pare ch'ella appii un cappellu. Hè ancu chjamata a  scappelluccetta, a scappelluccia o a ciattola capiniella. Per ùn fà micca cunfusione cù a cappellina, basta à pensà chì a cappellina hè capiturchina.
   </p>
   <p>
    ==Note==
   </p>
   <p>
    == Bibliugrafia ==
   </p>
   <p>
    Jean-Claude Thibault, L'acelli di Corsica, PNRC, 1983 (in francese)
   </p>
   <p>
    Saveriu Versini, Parolle di Corsica, 2001, DCL
   </p>
   <p>
    == Ligami ==
   </p>
   <p>
    Ghjuvan Petru Battestini, L'acelli, Adecec], 198
   </p>
   <p>
    == Da vede dinù ==
   </p>
   <p>
    aceddi di Corsica
   </p>
   <p>
    Paridae
   </p>
   <p>
    Avifauna di Corsica
   </p>
  </body>
 </text>
</TEI>
