<TEI>
 <teiHeader>
  <fileDesc>
   <titleStmt>
    <title>
     Scala di Santa Regina
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Scala%20di%20Santa%20Regina"/>
     <date>
      2016-03-14T14:37:35Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Scala di Santa Regina
   </head>
   <p>
    A Scala di Santa Regina (o Scala di Santa Righjina) hè u nome datu à a via stretta di circulazione trà u Niolu è a piaghja.  U nome evucheghja e magnifiche ghjirate in petre sculpite in a roccia granitica. Pare ch'una scala fusse stata zuccata in a roccia. 'Ssu munimentu architittonicu ci arreca una testimunianza di u sapè fà di l'omini, riguardu à a tecnica di a petra secca è di e pratiche antiche, cum'è a muntagnera.
   </p>
   <p>
    == A stretta di a Scala di Santa Regina ==
   </p>
   <p>
    U stradellu parte da Corscia (810 m), un paese tipicu di pastori incù multiplici paisoli, è cunduce sin'à a Funtana di i Vignenti (504 m), una funtana à l'orlu di u stradone D84. U so tracciatu di cir a4 chilomitri, custighja u Golu annantu à a so sponda manca in una scala di prima trinca scavata in a roccia di granitu rossu. Intrattenutu è rinnuvatu, 'ssu stradellu anticu hè signalatu à l'orlu di strada da un pannellu d'infurmazione di u Parcu naturale regiunale di Corsica.
   </p>
   <p>
    U stradellu di a Scala di Santa Regina face parte di l'anticu stradellu di a muntagnera, un stradellu millenniu chì culligava Aleria à Galeria, vene à dì ch'ellu culligava a facciata orientale à a facciata occidentale di a Corsica.
   </p>
   <p>
    == A Scala di Santa Regina ==
   </p>
   <p/>
   <p>
    Oghje, per ghjunghje in Calacuccia à traversu 'ssu situ eccezziunale, hè u stradone D 84 chì cullega a regione di u Niolu dapoi Castirla. 'Ssa strada hè dinù una di e vie d'accessu à u Parcu Naturale Regiunale di Corsica. A via nuvella di a scala era stata aperta à a fine di u seculu XIX.
   </p>
   <p>
    A Scala di Santa Regina hè unu tracone assai longu, selvaticu, un curridori stranu di rocce di granitu rossu, di petricaghje è di ruccaglia.
   </p>
   <p>
    A rara vegetazione hè ripprisintata per u più da a coria è u ghjineparu chì nasce annantu à e parete rucciose, è omu si dumanda cumu chì ùn ci hè guasi micca terra, è stranamente i rosumarini, chì 'ssa pianta ùn cresce micca dapertuttu in u centru di l'isula. I lati di u fiume sò pupulati d'alzi è di qualchì Pinu marittimu.
   </p>
   <p/>
   <p>
    In fondu à e gole, u Golu hà criatu numerosi bagnatoghji naturali. Ùn sò micca troppi friquentati da i statinanti cum'è in a valle d'Ascu à vicinu, chì u bagnu ci hè interditu, chèi i sbiutamenti di l'acque di u rampale sò sempre pussibili. E piazze di staziunamentu sò scherse longu à a scala.
   </p>
   <p>
    Una verga permette di francà a scala à pede. Hè situata da sopra, à l'esciuta di a scala.
   </p>
   <p>
    ==Citazione==
   </p>
   <p>
    A Scala di Santa Regina hè citata in a canzone Tragulinu d'Antone Ciosi:
   </p>
   <p>
    A scala di Santa Regina
   </p>
   <p>
    Di nuttata o di matina
   </p>
   <p>
    Tragulinu
   </p>
   <p>
    L'hai pigliata trent'anni
   </p>
   <p>
    Piattendu li to affanni
   </p>
   <p>
    Tragulinu
   </p>
   <p>
    == Note ==
   </p>
   <p>
    ==Da vede dinù==
   </p>
   <p>
    u Niolu
   </p>
   <p>
    u Parcu Naturale Regiunale di Corsica
   </p>
   <p>
    Geugrafia di a Corsica
   </p>
   <p>
    Corsica
   </p>
  </body>
 </text>
</TEI>
