<TEI>
 <teiHeader>
  <fileDesc>
   <titleStmt>
    <title>
     Sinu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Sinu"/>
     <date>
      2014-11-18T20:00:54Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Sinu
   </head>
   <p>
    In matematica, in particulari in trigunumitria, datu un triangulu rittangulu, u sinu di unu di i dui anguli interni aghjacenti à l'iputenusa hè difinitu com'è u rapportu trà i lunghezzi di u catetu oppostu à l'angulu è di l'iputenusa.
   </p>
   <p>
    Più in generali, u sinu d'un angulu \alpha, espressu in gradi o radianti, hè una quantità chì dipendi solu da \alpha, custruita usendu a circumfarenza unitaria.
   </p>
   <p>
    Difiniscendu com'è \sin(x) u sinu in l'angulu x, s'otteni a funzioni sinu, una funzioni trigunumetrica di fundamintali impurtanza in l'analisa matematica.
   </p>
   <p>
    == Difinizioni ==
   </p>
   <p>
    In u triangulu rossu annantu à a figura, u sinu di x hè datu da
   </p>
   <p>
    \sin(x) = \overline{DC}
   </p>
   <p>
    Più in generali, si difinisci u sinu d'un angulu x (aspressu in gradi o radianti) à parta da a circumfarenza guniumetrica, vali à dì da a circumfarenza di raghju unitariu in u pianu cartisianu. Presa a mezaretta chì esci da l'urighjina chì forma un angulu x incù l'assu di l'ascissi com'è annantu à a figura, u sinu di l'angulu hè dunqua difinitu com'è u valori di a cuurdinata y di u puntu d'intarsizioni trà a mezaretta è a circumfarenza (nantu à a figura, hè a lunghezza di u sigmentu CD).
   </p>
   <p>
    U duminiu di a funzioni sinu hè l'insemu di i numari riali, mentri u cuduminiu hè l'intarvallu riali [-1; +1], veni à dì applichendu tali funzioni à qualunqua numaru riali s'otteni sempri un numaru riali cumpresu trà -1 è +1, estremi inclusi.
   </p>
   <p>
    A tavuledda siguenti esponi i principali valori nutevuli assunti da a funzioni sinu:
   </p>
   <p>
    In i testi di matematica u sinu di x hè di solitu indicatu incù a nutazioni \sin(x), induva \sin hè un'abbriviazioni di u latinu sinus usata ancu in i paesi di lingua inglesa.
   </p>
   <p>
    Esisti un'altra difinizioni di sinu chì si cullega à i rutazioni: u sinu d'un angulu x hè u cumpunenti longu l'assu di l'urdinati di u virsori i, virsori di l'assu di l'ascissi, ghjiratu di x.
   </p>
   <p>
    == Funzioni sinu ==
   </p>
   <p>
    A funzioni sinu hè difinita assucendu à x u sinu di l'angulu x (rapprisintatu in radianti), è hè indicata incù \sin(x). postu ch'è x è x+2\pi definiscini u stessu angulu, a funzioni sinu hè una funzioni piriodica di periodu 2\pi (induva 2\pi hè l'angulu ghjiru).
   </p>
   <p>
    == Sinu è cusinu ==
   </p>
   <p>
    Trà sinu è cusinu esisti a rilazioni fundamintali:
   </p>
   <p>
    \sin^2x + \cos^2x = 1,
   </p>
   <p>
    chì hè cunsiquenza di u tiurema di Pitagora. Infatti in u triangulu OCD in a figura in altu u cusinu di x hè difinitu com'è
   </p>
   <p>
    \cos(x) = \frac{\overline{OC}}{\overline{OD}}.
   </p>
   <p>
    D'altra parti u tiurema di Pitagora applicatu à u triangulu OCD furnisci a rilazioni:{\overline{DC}}^2 + {\overline{OC}}^2 = {\overline{OD}}^2,è dunqua:\sin^2x + \cos^2x = \left(\frac{\overline{DC}}{\overline{OD}}\right)^2 + \left(\frac {\overline{OC}}{\overline{OD}}\right)^2 = \frac{\overline{OD}^2} = \frac{\overline{OD}^2}{\overline{OD}^2} = 1.
   </p>
   <p>
    Vali ancu a rilazioni:
   </p>
   <p>
    \sin(x) = \cos\left(x-\frac{\pi}{2}\right).
   </p>
   <p>
    Com'è par u cusinu, a cusecanti d'un angulu hè 1 divisu u sinu di l'angulu.
   </p>
   <p>
    == Prubità analitichi di a funzioni sinu ==
   </p>
   <p>
    A dirivata di a funzioni sinu hè a funzioni cusinu. Avemu veni à dì:\sin'x=\cos x.
   </p>
   <p>
    A dirivata siconda hè inveci:\sin x = -\sin x.
   </p>
   <p>
    A funzioni sinu hè una funzioni analitica, è a so espansioni in seria di Taylor hè:\sin x = x - \frac{x^3}{3!} + \frac{x^5}{5!} - \frac{x^7}{7!} + \cdots = \sum_{n=0}^\infty \frac{(-1)^nx^{2n+1}}{(2n+1)!}.
   </p>
   <p>
    In analisa matematica st'ugualità hè spessu usata par difiniscia u sinu. A stessa seria difinisci u sinu com'è funzioni olumorfa annantu à tuttu u pianu cumplessu.
   </p>
   <p>
    == Equazioni fundamintali rilativi à u sinu ==
   </p>
   <p>
    Si rapportani quì di seguitu parechji equazioni fundamintali riguardu à a funzioni sinu;
   </p>
   <p>
    \sin^2x + \cos^2(x) = 1,
   </p>
   <p>
    \sin(x\pm y) = \sin x \cos y \pm \cos x \sin y,
   </p>
   <p>
    \cos(x\pm y) = \cos x \cos y \mp \sin x \sin y,
   </p>
   <p>
    incù l`aghjunta di a cundizioni ch'è:
   </p>
   <p>
    0
   </p>
   <p>
    Esisti ancu un'idantità trigunumetrica chì metti in rilazioni a funzioni sinu è a funzioni tangenti:
   </p>
   <p>
    \sin(x) = \frac{2\tau}{1+\tau^2} \quad \text{ incù }\quad \tau = \tan\frac{x}{2}.
   </p>
   <p>
    st'idantità si svela di fundamintali impurtanza in a risuluzioni d'equazioni guniumetrichi in a quali a scunnisciuta figura com'è argumentu sii d'un sinu sii d'un cusinu (o di funzioni dirivati da quiddi). Esisti, infatti, un'idantità analoga par ciò chì riguarda u cusinu, u chì parmetti a risuluzioni di l'equazioni in a scunnisciuta \tau.
   </p>
   <p>
    == Difinizioni currilati ==
   </p>
   <p>
    U reciprocu di u sinu (difinitu induva u sinu hè diffarenti da zeru) hè a cusecanti
   </p>
   <p>
    \csc x =\frac {1}{\sin x}
   </p>
   <p>
    A funzioni sinu, ristretta à l'intarvallu \left[-\frac{\pi}{2}, \frac{\pi}{2}\right] hè iniettiva è dunqua hà una inversa, chjamata arcusinu (indicatu incù \arcsin o incù \sin^{-1} chì ripiglia a nutazioni di a funzioni inversa). Par difinizioni s'hà dunqua:
   </p>
   <p>
    x = \arcsin y \Longleftrightarrow y = \sin x, \quad -\frac{\pi}{2}\leq x \leq \frac{\pi}{2}, \quad -1\leq y \leq 1.
   </p>
   <p>
    ==Storia è urighjina di u nomu==
   </p>
   <p>
    U cuncettu di sinu fù introduttu da u matematicu è astrunomu indiana Aryabhata I (in devanāgarī: आर्यभट) (476 - 550) in a so opara Aryabhatiya (499).
   </p>
   <p>
    U sinu hè par difinizioni a mità d'una corda, veni à dì un sigmentu chì unisci dui punti (ditti estremi) d'una circumfarenza. A parola sanscrita par mità corda hè jya-ardha, calchì volta sustituitu incù ardha-jya è abbriviatu in jya (corda). Stu terminu fù impurtatu in a lingua araba com'è jiba, un terminu senza significatu prima di tandu ma chì riflittia a prununcia funetica di u nomu jya. Sicondu i reguli di a lingua araba, 'ssu nomu fù scrittu incù i dui cunsunanti jb, senza vucali. Più dopu, quandu i traduttori
   </p>
   <p>
    uccidintali ebbini cunniscenza di i fonti arabi, intarpritàni a parola jb com'è jaib, chì u so significatu era baia. Infini, u talianu Gherardo da Cremona (1114 - 1187) tradussi a parola in latinu com'è sinus, di a quali u significatu era par appuntu baia''.
   </p>
   <p>
    U sinu d'un angulu hè indicatu incù \mathrm{sin}(x).
   </p>
   <p>
    == Da veda dinò ==
   </p>
   <p>
    Funzioni trigunumetrica
   </p>
   <p>
    Sinusoidi
   </p>
   <p>
    Cusinu
   </p>
   <p>
    Tangenti (matematica)
   </p>
   <p>
    Arcusinu
   </p>
   <p>
    Circumfarenza guniumetrica
   </p>
   <p>
    formula di Eulero
   </p>
   <p>
    Formuli di duplicazioni
   </p>
   <p>
    Formuli di bisizzioni
   </p>
   <p>
    Formuli di Werner
   </p>
   <p>
    Tiurema di i sini
   </p>
   <p>
    Funzioni piriodica
   </p>
   <p>
    Funzioni altirnata
   </p>
   <p>
    sinu iperbolicu
   </p>
   <p>
    Trigunumitria
   </p>
   <p>
    == Noti ==
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia in talianu.
   </p>
  </body>
 </text>
</TEI>
