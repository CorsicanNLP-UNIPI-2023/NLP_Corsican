<TEI>
 <teiHeader>
  <fileDesc>
   <titleStmt>
    <title>
     Tagliafarru
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Tagliafarru"/>
     <date>
      2018-08-19T11:55:49Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Tagliafarru
   </head>
   <p>
    U tagliafarru (Coccothraustes coccothraustes) hè una piccula spezia di passaru di a famiglia di i Fringillidae. Hè in parti migratori. Hè a spezia a più maiò di a famiglia di i Fringillidae è a sola di u genaru Coccothraustes.
   </p>
   <p>
    Altri noma corsi di u tagliafarru sò: u rompinocciulu, u bizzicugrossu, u schiazzanocciulu, u sciaccanoce.
   </p>
   <p>
    == Discrizzioni ==
   </p>
   <p>
    U tagliafarru hè grossu è corpacciutu. Misura da 17 à 18cm circa è si distingui da u so bizzicu enormu triangulari neru è azuratu di branu è giaddicciu di vaghjimu. U so coddu hè zeppu è prisenta una coda abbastanza corta. U so prufilu pendi sempri versu davanti. I so ochja sò rusulti. I so zampi passani da u bughju d'invernu à u rusulinu chjaru d'istatina. Pari appena sprupurziunatu par via di u so coddu assà vuluminosu.
   </p>
   <p>
    === Aspettu di l'adultu ===
   </p>
   <p>
    U masciu adultu hà a testa rossa è u coddu neru, a tesa di coddu grisgia è u spinu brunu. I so ali larghi sò turchinu neru, travirsati da una grandi fascia bianca russiccia chì si trova sottu à u corpu. A so coda corta hè bruna incù a punta bianca. U so corpu hè di un brunu rusulinu assà pallidu è u so/a so bassu ventri biancu. A femina si assumiglia mori à u masciu eccittuatu chì a so testa hè menu rossa.
   </p>
   <p>
    === Aspettu di u ghjovanu ===
   </p>
   <p>
    U tagliafarru ghjovanu hà a testa bruna è appena giadda, u senu è i fianchi pichjulati è l'asta alaria spiccata in dui.
   </p>
   <p>
    == Cantu ==
   </p>
   <p>
    U tagliafarru canta abbastanza pocu è u so cantu hè assà esitanti è assà pocu sunoru: hè à spessu un " tik-tik-tur-ui-uit ". À l'incuntrariu i so briona sò sunori è splusivi, abbastanza tipichi: i " tsik " o i " ptik...ptikit " è u so appeddu un " tsrîîh " fini. Quandu eddu hè inchitatu, lancia un " kioüü " timurosu.
   </p>
   <p>
    == Cumpurtamentu ==
   </p>
   <p>
    U tagliafarru hè assà sbeticu, misfidenti è abbastanza erraticu. Ùn si lascia micca avvicinà faciuli, è scappa par appuddà si in testa di l'arburi è ùn torra à falà cà di manera prudenti di ramu in ramu.
   </p>
   <p>
    U so bulu hè putenti, è a so dimarchja hè saltichjanti.
   </p>
   <p>
    == Storia è dinuminazioni ==
   </p>
   <p>
    A spezia Coccothraustes coccothraustes hè statu discritta pà a prima volta da u naturalistu svedesu Carl von Linné in u 1758 sottu à u nomu iniziali di Loxia coccothraustes.
   </p>
   <p>
    === Sinunimia ===
   </p>
   <p>
    Loxia coccothraustes Linné, 1758
   </p>
   <p>
    == Tassinumia ==
   </p>
   <p>
    Siont'è Alan P. Peterson, esistini sei sottuspezii di tagliafarru :
   </p>
   <p>
    Coccothraustes coccothraustes buvryi Cabanis, 1862 ;
   </p>
   <p>
    Coccothraustes coccothraustes coccothraustes (Linnaeus, 1758) ;
   </p>
   <p>
    Coccothraustes coccothraustes humii Sharpe, 1886 ;
   </p>
   <p>
    Coccothraustes coccothraustes japonicus Temminck &amp; Schlegel, 1848 ;
   </p>
   <p>
    Coccothraustes coccothraustes nigricans Buturlin, 1908 ;
   </p>
   <p>
    Coccothraustes coccothraustes schulpini H. Johansen, 1944.
   </p>
   <p>
    == Noti ==
   </p>
   <p>
    == Liami ==
   </p>
   <p>
    Ghjuvan Petru Battestini, L'acelli, Adecec], 198
   </p>
   <p>
    ==Da veda dinò==
   </p>
   <p>
    aceddi di Corsica
   </p>
   <p>
    Fringillidae
   </p>
  </body>
 </text>
</TEI>
