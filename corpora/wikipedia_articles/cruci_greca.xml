<TEI>
 <teiHeader>
  <fileDesc>
   <titleStmt>
    <title>
     Cruci greca
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Cruci%20greca"/>
     <date>
      2014-12-30T07:00:21Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Cruci greca
   </head>
   <p>
    A cruci greca (o croce greca) è una cruci furmata da quattru bracci di uguali misura chì si intersecani à angulu rettu.
   </p>
   <p>
    ==Sviluppu storicu==
   </p>
   <p>
    In architittura l'intersizzioni di a navata è di u transettu cunferisci à i ghjesgi un pianu à cruci. Si parla di pianta à cruci greca par i ghjesgi in i quali a navata è u transettu ani listessa lunghezza è si intersecani à mità di a so lunghezza. Altrimenti, quandu navata è transettu sò di lunghezzi diffarenti, si parla di pianu à cruci latina.
   </p>
   <p>
    A pianta à cruci greca è tipica di l'arti bizantinu: u prutotipu è a ghjesgia di i Santi Apostuli distrutta à Custantinopuli, ripresa dopu in Italia duranti l'altu medievu, ma guasgi cumplittamenti sustituita da a cruci latina incù l'avventu di u rumanicu. Un famosu asempiu di ghjesgia à cruci greca d'inspirazioni bizantina hè a basilica di San Marcu di Vinezia.
   </p>
   <p>
    A pianta à cruci greca fù ripresa in l'Italia cintrali duranti u Rinascimentu, quandu funi custruiti numarosi edifizii à pianta cintrali, pianta ch'è Filippo Brunelleschi ebbi modu di spirimintà in a Sacristia Vechja di San Larenzu è in quiddu capilavoru d'armunia furmali chì hè a cappedda Pazzu. Inspirati da u risultatu funi i frateddi da Sangallo: prima Giuliano rializò a basilica di Santa Maria di i Prighjò à Pratu, dopu Antonio prugettu a ghjesgia di San Biagio à Montepulciano; di listessu periodu sò ancu (attribuita senza cirtezza) Santa Maria di a Cunsulazioni di Todi è u prugettu urighjinariu di Bramante è Michelangelo Buonarroti par a basilica di San Petru in Vaticanu. U Bramante riintrudussi sta tipulugia ancu in u Nordu di l'Italia, induva frà altru dighjà Leon Battista Alberti avia spirimintatu u schema in a ghjesgia di San
   </p>
   <p>
    Bastianu. In i Marche, à poca distanza da u Palazzu Ducale di Urbino è da u locu nativu di Bramante, sorghji à cruci greca in u 1495 u vastu santuariu di Santa Maria di i Steddi annantu à cumuna di Cagli.
   </p>
   <p>
    Un antru asempiu di ghjesgia à cruci greca si pò truvà in u piccula cumuna di Cellere, in pruvincia di Viterbo, induva cumparisci a ghjesgia di Sant'Egidio, più famosa com'è ghjesgia di u Sangallo chèi hè stata prugittata da Antonio da Sangallo I.
   </p>
   <p>
    Incù a ghjesgia di u Ghjesù à Roma è incù a mudifica di u prugettu di San Petru, i sperimenti nantu à u pianu à cruci greca poni essa cunsidarati cunclusi, à traversu l'impiantu di l'armunia rinascimintali in u più praticu mudeddu à cruci latina. Eppuri, duranti u Baroccu, Petru da Cortona rializò a ghjesgia di i Santi Luca è Martina à Roma imprudendu una cruci greca appena allungata; sempri assimilevuli à una cruci greca allungata sò a ghjesgia di San Carlu à i Catinari, sempri à Roma, è a cappedda di a Sorbona, in Parighji.
   </p>
   <p>
    S'è in l'arti ortudossu è di l'Auropa Uriintali a cruci greca è stata imprudata finu à oghji senza suluzioni di cuntinuità, in u mondu cattolicu uccidintali sta tipulugia hè stata ripresa in seguitu à u Rinascimentu solu uccasiunalamenti.
   </p>
   <p>
    In ebbica neuclassica, mireta d'essa ricurdata a cruci greca di u Panteonu di Parighji, un impunenti edifiziu custruitu da l'architettu Jacques-Germain Soufflot.
   </p>
   <p>
    ==In Corsica==
   </p>
   <p>
    Ci sò parechji munimenti chì sò stati custruiti fendu rifarenza à a cruci greca. Si pò mintuvà:
   </p>
   <p>
    in a cappedda di Santa Maria di i nevi in Brandu edificata à u seculu VI, ci hè un' apartura in forma di cruci greca i a parti suprana di a facciata.
   </p>
   <p>
    in a facciata uriintali di a ghjesgia San Raineru trà Montigrossu è Avapessa, alzata à u XIu seculu, ci hè in a parti suprana un' apartura à forma di cruci greca.
   </p>
   <p>
    a ghjesgia San Francescu Saveriu di Monticeddu, chì hè stata edificata in circa 1520 hè custruita sicondu un pianu in cruci greca.
   </p>
   <p>
    a catedrali d'Aiacciu, custruita trà 1554 è 1596, didicata à a Verghjina Maria, hè à forma di cruci greca.
   </p>
   <p>
    in Calvi, a maistosa catedrali San Ghjuvanni Battista, custruita in u seculu XIII, hè anch'idda à forma di cruci greca. 'Ssa catedrali fù guasgi distrutta in 1567 par via di a splusioni di un dipositu di polvari d'armi in a vicinanza, ma fù ricustruita trè anni dopu.
   </p>
   <p>
    ==Imaghjini==
   </p>
   <p>
    ==Riferimenti==
   </p>
   <p>
    Antone Marchini, A Balagna - Per 'sse pieve di u Cismonte, CNDP di Corsica, 2010
   </p>
   <p>
    ==Noti==
   </p>
   <p>
    == Da vida dinò ==
   </p>
   <p>
    Cruci latina
   </p>
   <p>
    Cruci araldica
   </p>
   <p>
    Pianu cintrali
   </p>
   <p>
    Bandera di a Svizzara
   </p>
   <p>
    Greca, cruci
   </p>
   <p>
    Simbuli cristiani
   </p>
   <p>
    Architittura riligiosa cristiana
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia in talianu.
   </p>
  </body>
 </text>
</TEI>
