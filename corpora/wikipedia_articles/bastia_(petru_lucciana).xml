<TEI>
 <teiHeader>
  <fileDesc>
   <titleStmt>
    <title>
     Bastia (Petru Lucciana)
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Bastia%20%28Petru%20Lucciana%29"/>
     <date>
      2019-10-03T11:22:35Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Bastia (Petru Lucciana)
   </head>
   <p>
    Bastia hè una puesia scritta da Petru Lucciana (1832-1909), dettu Vattelapesca.
   </p>
   <p>
    ==Bastia==
   </p>
   <p>
    D'aranci, ulivi è vigne incurunata,
   </p>
   <p>
    Sù l'onde, azzurre à paru di u so celu,
   </p>
   <p>
    Sorge Bastia, ravvolta in biancu velu,
   </p>
   <p>
    Siccume una spusata ;
   </p>
   <p>
    È surride à e trè belle
   </p>
   <p>
    Isulette surelle,
   </p>
   <p>
    Chì a guerdanu cun faccia innamurata.
   </p>
   <p>
    È tuttu parchè a gioia quì t'inciti :
   </p>
   <p>
    I fiori è i frutti ameni ind'è giardini,
   </p>
   <p>
    L'eria suave, i generosi vini,
   </p>
   <p>
    A terra è u mare di luce rivestiti,
   </p>
   <p>
    È sopra à l'altre cose,
   </p>
   <p>
    E dunnette vizzose
   </p>
   <p>
    Cun l'ochji pieni di gentili inviti.
   </p>
   <p>
    È, ne a mio giuventù, vidi Bastia
   </p>
   <p>
    Da Corsi è da stranieri prediletta,
   </p>
   <p>
    Benchì fussi a cità più chjuculetta.
   </p>
   <p>
    Ma per tuttu crisica,
   </p>
   <p>
    Un fiore assai  preziosu
   </p>
   <p>
    Un fiurucciu odurosu,
   </p>
   <p>
    Ed era questu u fiore di curtesia.
   </p>
   <p>
    ==Da vede dinù==
   </p>
   <p>
    Bastia: a cità
   </p>
   <p>
    Petru Lucciana
   </p>
   <p>
    Puesia in lingua corsa
   </p>
  </body>
 </text>
</TEI>
