<TEI>
 <teiHeader>
  <fileDesc>
   <titleStmt>
    <title>
     Schelatru d'Atacama
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Schelatru%20d%27Atacama"/>
     <date>
      2018-04-05T18:56:07Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Schelatru d'Atacama
   </head>
   <p>
    U schelatru d'Atacama hè un schelatru umanoidi scupartu in u 2003 in u disertu chilenu di l' Atacama. Hè longu quindici centimi è a so chjeccula t'hà una forma chì faci pinsà à l'icunugrafia " stratarrestra ". I partitanti di a prisenza di i stratarrestri annantu à a Terra ani sughjiritu ch'eddu s'agiscia di un
   </p>
   <p>
    stratarrestru.
   </p>
   <p>
    == Scuparta ==
   </p>
   <p>
    Siont'è A Estrella d'Arica, di u 19 di uttrovi 2003, un ghjurnali lucali chilenu, un omu chjamatu Oscar Muñoz hà truvatu u schelatru u 19 di uttrovi 2003, quand'eddu era in cerca di ughjetti di valori storicu in A Noria, una cità fantasimu in u disertu d'Atacama.
   </p>
   <p>
    Vicinu à una ghjesgia abbandunata, Muñoz hà scupartu "un schelatru stranu di a taglia di un criò", longu circa quindici centimi ingutuppatu in un pannu biancu, accintu di un frisgettu viulettu.
   </p>
   <p>
    Era una criatura incù i denti pinzuti, una testa bumbuta incù un ingrussamentu stranu supplemintariu annantu à u sopra.
   </p>
   <p>
    U so corpu era squamosu è di culori scuru. Cuntrariamenti à l'anatumia solita di l'umani, t'avia deci paghji di costi inveci di dodici.
   </p>
   <p>
    U disertu d'Atacama hè, incù l'altupianu Antarticu, u disertu u più asciuttu di u mondu. Hè carcu di una quantità impurtanti di sali. Quissa hà pussuta parmetta a mummificazioni po' a cunsirvazioni di u corpu.
   </p>
   <p>
    A prima futugrafia di u schelatru era l'opara d'Alejandro Davalos, un cumpagnu di Muñoz à u quali eddu hà musciatu u campionu. Davalos hà inviatu i so futugrafii à Aion, un'urganisazioni didicata à l'ufologia. Uni pochi di ghjorna dopu a scuparta, Muñoz hè vultatu à Iquique ed hà vindutu u schelatru, par solu 30000
   </p>
   <p>
    pesos chileni, veni à dì circa 60 dullari americani, à un omu d'affari chì era unu di i so clienti è à u quali eddu s'addirizzava par venda l'ughjetti ch'eddu truvava. Siont'è Mariu Pizarro, rapprisintanti dAion in u nordu, u schelatru pudaria essa rivindutu avà par 80 milioni di pesos chileni, veni à dì circa 160000 dullari. U novu prubitariu di u schelatru, inquantu ad eddu, cheri 500000 pesos par a presa di una futugrafia è 750000 pesos chileni par dui.
   </p>
   <p>
    Pocu dopu, l'affari hè cunnisciutu da a televisioni chilena : canali Chilevisión, chì hà fattu un'inchiesta dittagliata annantu à Ata, hè vinuta in a rigioni accumpagnatu di parechji ufologhi è amatori di paranurmali. U prima era Rodrigo Fuenzalida, leader dAion chì travagliava par a catena 13. Quiddu hà ricusatu di cunsidarà chì a criatura pudaria essa un stratarrestru. U biolugu Walter Seinfeld, capu di a filiera biulugia marina à l'università Arturo Prat, inquantu ad eddu, dopu à avè vistu i futugrafii di l'umanoidi, hà affirmatu chì era pà di veru un mammiferu, è guasgi certamenti un fetu umanu scunciatu.
   </p>
   <p>
    == Statu attuali di i spirtizii ==
   </p>
   <p>
    Di Marzu 2018, Gary Nolan hà publicatu i risultati supplemintarii, indichendu chì a parsona avia un turbamentu raru riguardu à l'invichjamentu ussacutu, è ancu altri mutamenti genetichi in i geni assuciati à u nanisimu, a sculiosa è l'anumalii in i musculu è u schelatru. I circadori ani idantificatu 64 mutamenti inabituali in 7 geni liati à u sistemu squeletticu, è ani nutatu chì truvà tanti mutamenti chì affitteghjani in particulari u sviluppu di u schelatru ùn hè mai statu signalatu capunanzi. Ani pussutu ditarminà chì u schelatru d'Atacama era urighjinariu di l'Isula di Chiloe in u Chili.
   </p>
   <p>
    == Crunulugia di l'Analisi ==
   </p>
   <p>
    === Pratesa prima analisa ===
   </p>
   <p>
    Circuleghja annantu à Internet u rimori chì un studiu radiugraficu saria statu rializatu da u duttori Pilar Manchon di u Centru di radiulugia Manchon à Barcilona è ch'edda avaria cunchjusu chì u schelatru d'Atacama hè un fetu. 'Ssa radioluga ùn avendu mai cunfirmatu 'ssi fatti, nè publicatu annantu à u schelatru d'Atacama, 'ssi assirzioni sò da cunsidarà com'è rumori infundata.
   </p>
   <p>
    === Prima analisa in iSpagna ===
   </p>
   <p>
    Un prima studiu rializatu à l'università di u Paesi bascu avia cunchjusu à un fetu mummificatu. U Dr Francisco Etxeberria Gabilondo, prufissori di medicina ligali à l'università di u Paesi bascu (Universidad del País Vasco), era assistutu di un spicialistu in antrupulugia di l'università di Madrid. Cunchjudi : "In l'insemu, i prupurzioni di a struttura anatomica, u liveddu di sviluppu di ognunu di i so ossa è a so cunfigurazioni macruscopica ci parmettini di pinsà senza l'ombra di un dubbitu ch'eddu si tratta di un fetu umanu mummificatu, annosu di circa quindici sittimani."
   </p>
   <p>
    === I corpi ristrittiti esposti in i musei chinesi ===
   </p>
   <p>
    A ghjurnalista Caroline Alexander hà fattu, in u 1994, un'inchiesta annantu à i corpi ristrittiti. Hà intesu parlà di l'esistenza di corpi ristrittiti in China ma ùn ni hà micca truvatu traccia.
   </p>
   <p>
    == Noti ==
   </p>
   <p>
    Casu di teratulugia
   </p>
   <p>
    Cultura chilena
   </p>
  </body>
 </text>
</TEI>
