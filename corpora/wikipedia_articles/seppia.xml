<TEI>
 <teiHeader>
  <fileDesc>
   <titleStmt>
    <title>
     Seppia
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Seppia"/>
     <date>
      2019-10-03T11:19:48Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Seppia
   </head>
   <p>
    A seppia (Sepia officinalis) hè un mudduscu chì faci parti di a famiglia di i Sepiidae. A seppia hè diffusa in u Mari Tarraniu è in l'Uceanu Atlanticu Uriintali, da a penisula scandinava insin'à u Maroccu.
   </p>
   <p>
    A seppia hè longa sin'à 40 cm. A so forma hè uvala. L'ochji sò maiori è l'iridi hè à forma di a lettara "W". In ghjiru à a bocca, ci sò deci tentaculi - ottu corti è dui longhi - chì li servini par catturà i so predi. A seppia si movi lestru lestru, in casu di periculu è pò cappià tandu un nivulu d'inchjostru neru, par piattà si. A seppia hè ancu capaci di mimitisimu, u so culori cambiendu tandu sicondu u culori di u circondu.
   </p>
   <p>
    == In Corsica ==
   </p>
   <p>
    A seppia hè mori cumuna in Corsica.
   </p>
   <p>
    A seppia hè ancu u nomu in corsu di i nivuli furmati in u celi in tempu di libecciu, chì t'ani a forma di l'ossu di seppia.
   </p>
   <p>
    S'usa mori a seppia in a gastrunumia corsa, par asempiu in a seppia à l'istrettu (com'è u polpu o u totanu). Si faci sfrighja prima a seppia in oliu in un tianu, incù a ciuvodda è l'aglia beddi minuzzati. Dopu s'aghjusta a salsa pumata, u vinu rossu è l'acqua è si laca cocia circa un'ora. Dopu s'aghjustani i poma, o u risu o ancu i pasti.
   </p>
   <p>
    ==Citazioni==
   </p>
   <p>
    Accadi chì a seppia fussi mintuvata in a cultura corsa. Par esempiu:
   </p>
   <p>
    in a sprissioni: ti tira di neru com'è a seppia
   </p>
   <p>
    == Rifarenzi ==
   </p>
   <p>
    Miniconi R., Molinier R., Nouhen D., Pimort M.-J. (1980) Pesci di Corsica è di u Mediterraniu, Parcu Naturali Regiunali di Corsica (in francesu)
   </p>
   <p>
    == Liami ==
   </p>
   <p>
    Gastrunumia aiaccina: i pesci di mari
   </p>
   <p>
    == Da vede dinù ==
   </p>
   <p>
    i pesci di Corsica
   </p>
   <p>
    Sepiidae
   </p>
   <p>
    Pesci di mare di Corsica
   </p>
  </body>
 </text>
</TEI>
