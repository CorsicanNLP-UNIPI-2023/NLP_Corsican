<TEI>
 <teiHeader>
  <fileDesc>
   <titleStmt>
    <title>
     Himalaia
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Himalaia"/>
     <date>
      2019-07-01T20:48:54Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Himalaia
   </head>
   <p>
    L'Himalaia, ditta ancu Tettu di u Mondu, hè una catena muntosa di l'Asia, chì sipara India, Pakistanu, Nepal è Bhutan da a China. Hè longa circa 2.400 km par una larghezza di circa 100-200 km; hè cunnessa versu l'uccidenti incù a catena di l'Hindu Kush afganu.
   </p>
   <p>
    Ci sò cumpresi i più alti vetti di u mondu, frà i quali i quattordici Ottumilla, com'è u Monti Everest (8848 m), u K2 (8611 m) è u Kanchenjunga (8589 m). In lingua sanscrita, Himalaia significheghja a Dimora di i Nevi Eterni.
   </p>
   <p>
    == Urighjina giulogica ==
   </p>
   <p>
    Sicondu a tittonica à placchi, a catena di l'Himalaia hè u pruduttu di u cunfini cunvirghjenti trà placca Indu-australiana è placca euruasiatica. U cuntinuu muvimentu rilativu di sti placchi indicheghja ch'è a catena di l'Himalaia stà sempri aumintendu di diminsioni.
   </p>
   <p>
    Giulugicamenti, si riteni ch'è l'Himalaia crisciaria à una vilucità di circa 8-10 millimetri à l'annu, s'è a dinamica di i placchi hè l'unicu fattori incidenti. Sò quantunqua attivi i forzi nurmali erusivi, chì ni riducini i diminsioni; a crescita netta di i muntagni di a catena hè dunqua stimevuli in circa 2,5-5 cm/seculu.
   </p>
   <p>
    == Clima ==
   </p>
   <p>
    U clima varieghja sicondu l'altitudina, da sub-trupicali à i penditi miridiunali finu à alpinu estremu in i vetti più elevati. Si poni distingua trè macru-staghjoni: da uttrovi à frivaghju, incù bassi tampiraturi; da maghju à ghjugnu incù tampiraturi più elevati; da ghjugnu à sittembri, l'umita staghjoni mussonica, carattarizata da viulenti piuviti limitati parò à u sittori miridiunali di a catena, oltri u quali i venti mussonichi ùn poni micca spustà si par via di l'alti picchi.
   </p>
   <p>
    == Suddivisioni ==
   </p>
   <p>
    A catena muntosa di l'Himalaia, oltri à l'Himalaia cunsidaratu in sensu strettu, cumprendi ancu:
   </p>
   <p>
    Hindu Kush
   </p>
   <p>
    Karakorum
   </p>
   <p>
    Pamir
   </p>
   <p>
    == Vetti ==
   </p>
   <p>
    Principali vetti, frà altri:
   </p>
   <p>
    Everest 8.848,56 m
   </p>
   <p>
    K2 8.611 m
   </p>
   <p>
    Kangchenjunga 8.586 m
   </p>
   <p>
    Lhotse 8.501 m
   </p>
   <p>
    Makalu 8.462 m
   </p>
   <p>
    Cho Oyu 8.201 m
   </p>
   <p>
    Dhaulagiri 8.167 m
   </p>
   <p>
    Manaslu 8.163 m
   </p>
   <p>
    Nanga Parbat 8.126 m
   </p>
   <p>
    Annapurna 8.091 m
   </p>
   <p>
    Gasherbrum I 8.068 m
   </p>
   <p>
    Broad Peak 8.047 m
   </p>
   <p>
    Gasherbrum II 8.035 m
   </p>
   <p>
    Shisha Pangma 8.027 m
   </p>
   <p>
    Gyachung Kang 7.922 m
   </p>
   <p>
    Nanda Devi 7.817 m
   </p>
   <p>
    Pumori 7.161 m
   </p>
   <p>
    Ama Dablam 6.856 m
   </p>
   <p>
    == Tupunimia ==
   </p>
   <p>
    I tuponimi usati par individuà i monti himalaiani sò in genaru furmati da radichi nipalesi, tibetani, turchistani è sanscriti, cumbinati calchì volta in modu ibridu trà eddi, è pussedini una capacità sprissiva è una cundinsazioni di significati à i quali l'uccidintali ùn sò micca avvezzi.
   </p>
   <p>
    Parechji noma di monti ani un carattaru eminentamenti discrittivu, com'è par asempiu:
   </p>
   <p>
    Himalaia, a dimora di i nevi
   </p>
   <p>
    Karakorum, i pitraghji neri
   </p>
   <p>
    Dhaulagiri, a muntagna bianca
   </p>
   <p>
    Nilgiri, u monti turchinu
   </p>
   <p>
    Gasherbrum, a pareta lucenti
   </p>
   <p>
    Machapuchare, a coda di pesciu
   </p>
   <p>
    Makalu, u grandi neru
   </p>
   <p>
    Kang Taiga, a sedda di nevi
   </p>
   <p>
    Chogo Rè (rinuminatu K2), u grandi monti
   </p>
   <p>
    In altri casi u tuponimu hà un pricisu rifirimentu riligiosu, com'è par asempiu:
   </p>
   <p>
    Pancchulé, i cinqui fiacculi cilesti
   </p>
   <p>
    Gosainthan, u locu di i santi
   </p>
   <p>
    Trisul, u tridenti (simbulu di Shiva)
   </p>
   <p>
    Indrasan, u tronu di Indra
   </p>
   <p>
    Manaslu, a muntagna di u spiritu
   </p>
   <p>
    Chomo Lungma (rinuminatu Everest), a dea matri di a terra
   </p>
   <p>
    Annapurna, a dea di i messi è di l'abbundanza
   </p>
   <p>
    Ganesh Himal, a muntagna nivosa di u diu elefanti
   </p>
   <p>
    Esistini dopu parechji monti chì u so nomu diriveghja da a so pusizioni rispettu à altri cimi, com'è:
   </p>
   <p>
    Nuptse, u monti à punenti
   </p>
   <p>
    Lhotse Shar, u monti à sudu-livanti
   </p>
   <p>
    Lhotse, u monti à sudu
   </p>
   <p>
    Nunagiri, u monti trà i dui fiuma
   </p>
   <p>
    S'infattani infini i noma com'è:
   </p>
   <p>
    Kardong, a furtezza di nevi
   </p>
   <p>
    Mahalangur Himal, a catena muntosa di i grandi scimmii
   </p>
   <p>
    Mustagh, a muntagna scintillanti di ghjacciu
   </p>
   <p>
    Shisha Pangma, a cresta à u di quà di i pasculi
   </p>
   <p>
    Mulkilà, a furtezza d'arghjentu
   </p>
   <p>
    Ama Dablam, a mamma chì abbraccia
   </p>
   <p>
    Kanchenjunga, i cinqui casciaforti di a grandi nevi
   </p>
   <p>
    == Mistica ==
   </p>
   <p>
    A vista di i monti himalaiani, di sti pilastri di u celi chì s'innalzani limpidi è putenti da i nebbii è da l'imparfizzioni di u mondu, evoca à a mimoria u fiori di lotu, simbulu di a fedi buddista. Ancu u fiori di lotu affonda i so radichi in a fanga chì hè simili à u Saṃsāra, l'eternu ciclu di i nasciti è di i morti; ma quandu sboccia, a so curolla, alzendu si alta annantu à u stelu, si apri bianca è immaculata par ripprisintà a salvezza di a cuscenza è l'eterna sirenità di u nirvana.
   </p>
   <p>
    Ùn hè cirtamenti micca un casu s'è antichi populi, annantu à tremindù i virsanti di a catena himalaiana, ani sempri idantificatu i più alti muntagni di u mondu com'è u sediu di i so dei. Sempri oghji, siguendu un'antica tradizioni, occorri calchì volta l'usanza in i spidizioni alpinistichi di firmà si un metru sottu a vetta par un sensu di misticu rispettu è di diferenti umaghju versu a casa di Diu.
   </p>
   <p>
    == Bibliografia ==
   </p>
   <p>
    Augusto Gansser, Andreas Gruschke, Blanche C. Olschak: A rigioni di u Himalaia. Cultura, storia, populi, edizioni taliana par Touring Club Talianu, Milano 1991.
   </p>
   <p>
    Valerio Sestini: Himalaia. Architittura è ambienti in i Vaddi di u Nepal, Editori: Alinea Editrice s.r.l. 2006. ISBN 88-6055-086-6.
   </p>
   <p>
    == Da veda dinò ==
   </p>
   <p>
    Clima di l'Himalaia
   </p>
   <p>
    Catena muntosa di u Karakorum
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia taliana.
   </p>
   <p>
    Giugrafia
   </p>
  </body>
 </text>
</TEI>
