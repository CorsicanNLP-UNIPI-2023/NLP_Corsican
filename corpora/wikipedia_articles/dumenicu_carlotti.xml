<TEI>
 <teiHeader>
  <fileDesc>
   <titleStmt>
    <title>
     Dumenicu Carlotti
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Dumenicu%20Carlotti"/>
     <date>
      2013-04-15T01:50:28Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Dumenicu Carlotti
   </head>
   <p>
    Dumenicu Carlotti (1877-1948) era un scrivanu in lingua corsa. Era piuttostu cunnisciutu per via di u so cugnome: Martinu Appinzapalu.
   </p>
   <p>
    ==Bibliugrafia==
   </p>
   <p>
    Raconti è fole di l’isula persa
   </p>
   <p>
    A Corsica in pruverbi è detti: 1100 pruverbi è detti
   </p>
   <p>
    Racconti e leggende di Cirnu Bella, Giusti, Livorno (1930): A Volpa pagherà
   </p>
   <p>
    ==Strattu==
   </p>
   <p>
    L’usteria di i latroni
   </p>
   <p>
    U ghjovanu scarparu Ghjuvan Valentu hà tombu mille mosche è ne hà feritu cinque centu. A so nomina ghjugne ignalocu.
   </p>
   <p>
    Viaghjava annantu u so sumerellu arechjilongu è schinchiseccu senza nè danaru nè bagagli. È, tocchi tocchi, viaghjendu, eccu ti chì dopu trè ghjorni cuminciava à disperà si quand’ellu ti ghjunghje davanti una bellissima usteria à mezu boscu.
   </p>
   <p>
    Tempu vistu lu :
   </p>
   <p>
    — Ghjuvan Valentu, Ghjuvan Valentu, tomba mille è ferisce cinque centu ! Umbè, umbè !
   </p>
   <p>
    L’usteria era piena di latroni, eccu ti chì, presi di paura intesu u nome di l’eroe, scappanu in furia è in fretta, per porte è purtelli, lascendu si a magnusca annantu tavula, è arme rilucente, è cavalli boni. Ghjuvanni si scavalca è si mette tranquillamente à tavulinu. C’era un pranzu numeru unu, mancu toccu.
   </p>
   <p>
    — Magnate, o illustre paladinu, disse l’usteriaghju. Vi devu a vita. A vostra sola presenza m’hà sbarrazzatu di sti latroni.
   </p>
   <p>
    — Altru aghju fattu ! disse fieramente, à corpu techju, Ghjuvan Valentu.
   </p>
   <p>
    È si colse da cavallu à u più bellu cavallu, quellu di u capulatrone. È dendu un colpu di spronu.
   </p>
   <p>
    — Sì mai avete bisognu d’aiutu, fate mi cennu. Finchì Ghjuvan Valentu ùn sarà mortu nisunu vi farà tortu !
   </p>
   <p>
    L’usteriaghju è a servitù s’inchjinonu fin’à terra.
   </p>
  </body>
 </text>
</TEI>
