<TEI>
 <teiHeader>
  <fileDesc>
   <titleStmt>
    <title>
     San Petru d'Accia
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/San%20Petru%20d%27Accia"/>
     <date>
      2016-03-12T17:30:54Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    San Petru d'Accia
   </head>
   <p>
    A cappella San Petru d'Accia hè una capella di Corsica di u seculu XVII. U situ di u monte San Petrone (chì in i tempi era chjamatu monte Nigheunu) hè un altu locu di u cristianesimu in Corsica. Ci si trovanu sempre oghje e ruvine di a prima basilica di Corsica vicinu à una cappella.
   </p>
   <p>
    A cappella San Petru d'Accia hè situata à fiancu à u Monte San Petrone, à u nordu di a vetta di u San Petrone, à 1070 m d'altitudine annantu à u spiculu principale di a serra matticciosa da u Capicorsu à a Castagniccia, à cavallu annantu à e cumune di Quercitellu è di A Porta. Accantu ci sò e ruvine di a chjesa d'Accia.
   </p>
   <p>
    ==Storia==
   </p>
   <p>
    In fine di u seculu VI, Petru, vescu d'Aleria, ricevì di u papa Grigoriu I a missione di custruisce una basilica è un battisteriu annantu à i fianchi di u monte Nigheunu, à u centru di i duminii puntificali di Cellae Cupiae. 'Ssa basilica era un simpliciu palazzu rittangulare più longu ch'è largu, à l'estremità di u quale si trova una nichja o abside. In 598, a basilica era aperta à u cultu, sottu à u nome di San Petru, è pruvista d'unu prete. Trè anni dopu un presbiteriu era annessatu à u palazzu principale.
   </p>
   <p>
    ==Descrizzione==
   </p>
   <p>
    E ruvine cumprendenu dui bastimenti : a chjesa propria è u presbiteriu.
   </p>
   <p>
    U presbiteriu architettatu accantu à a chjesa, hà prubabilmente servutu di basamentu à a cappella San Petru.
   </p>
   <p>
    ==Accessu==
   </p>
   <p>
    Ci si pò accede faciule da unu stradellu chì parte da a foce di Pratu (985 m) per induve passa u stradone D71.
   </p>
   <p>
    Inquantu à u battisteriu, sottu à a prutezzione di San Lurenzu,  deve marcà a lucalisazione di l'attuale paese di San Lurenzu, situatu à circa ottu chilomitri di San Petru d'Accia.
   </p>
   <p>
    == Note ==
   </p>
   <p>
    ==Bibliugrafia==
   </p>
   <p>
    Saveriu Poli, A Corsica in l'Antichità è in l'altu Medievu, Lib. A. Fontemoing, Parigi, 1907
   </p>
   <p>
    ==Da vede dinù==
   </p>
   <p>
    Quercitellu
   </p>
   <p>
    A Porta
   </p>
  </body>
 </text>
</TEI>
