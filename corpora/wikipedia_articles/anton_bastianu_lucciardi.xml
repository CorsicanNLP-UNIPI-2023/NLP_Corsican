<TEI>
 <teiHeader>
  <fileDesc>
   <titleStmt>
    <title>
     Anton Bastianu Lucciardi
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Anton%20Bastianu%20Lucciardi"/>
     <date>
      2018-05-08T20:57:33Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Anton Bastianu Lucciardi
   </head>
   <p>
    Anton' Bastianu Lucciardi (1771-1860) hè statu un pueta è scrivanu corsu.
   </p>
   <p>
    ==Biugrafia==
   </p>
   <p>
    Anton' Bastianu Lucciardi nascì d'aprile in u 1771 in Santu Petru di Tenda. Era u figliolu di Dumenicu Maria Lucciardi è di Maria Rosa Castagno. Fù battizatu u 14 aprile di u 1771. Era cugnumatu "Prete Biasgiu" chì essendu ghjovanu, cunsigliatu da u ziu, u prete Paulu Maria Lucciardi, era distinatu à esse prete, ma rinunciò finalmente è scelse a vita civile. Per via di quessa, u cugnome li firmò tutta a so vita. Firmò catolicu è pritinu chì durente a so vita, assistia ogni ghjornu à a messa. Fù maestru di scola, nenzu a legge nant'à e scole di u 1833, è facia parte di A Cunfraterna Santa Croce di Santu Petru, essendu priore.
   </p>
   <p>
    Anton' Bastianu Lucciardi era l'arcibabbone di u pueta Ghjuvan Petru Lucciardi. In e so Note biografiche, scritte in u 1926 è publicate in a rivista U Fucone, Ghjuvan Petru Lucciardi ci discrive u so arcibabbone:
   </p>
   <p>
    Anton' Bastianu Lucciardi morse u 14 di dicembre di u 1860, à l'età di nuvanta anni, in u so paese di Santu Petru di Tenda.
   </p>
   <p>
    ==Opere==
   </p>
   <p>
    Parechji di i testi d'Anton' Bastianu Lucciardi funu publicati in e riviste è in i ghjurnali cum'è L'Annu Corsu, L'Almanaccu di A Muvra o L'Almanacco del Pescatore di Chiaravalle.
   </p>
   <p>
    ===Puesia===
   </p>
   <p>
    Pè a Traversa (in Bastia)
   </p>
   <p>
    Lamentu di Togliaccia
   </p>
   <p>
    À i Cantarini Vezzolesi: cumprende 17 sistini.
   </p>
   <p>
    A calunniatrice
   </p>
   <p>
    La vietola di prete Vincenzu: cumposta da 19 sistini, publicata in L'Almanaccu di A Muvra per 1929.
   </p>
   <p>
    Lamentu sopra à a morte di u gallu di Vechjolu: cumpostu da 22 ottave.
   </p>
   <p>
    Lamentu sopr’a morte di u cane di Masgiolu : cumprende 25 sistini.
   </p>
   <p>
    Lamentu di Custantinu, u cane di Peppinellu: cumprende 21 sistini.
   </p>
   <p>
    Voceru è Testamentu di Mamma Mozza: cumpostu da 47 sistini.
   </p>
   <p>
    Voceri è Canzone: una racolta di e so puesie.
   </p>
   <p>
    ===Teatru===
   </p>
   <p>
    Mamma Sò: una cummediola in un attu, publicata in L'Almanacco del Pescatore di Chiaravalle.
   </p>
   <p>
    == Note ==
   </p>
   <p>
    ==Bibliugrafia==
   </p>
   <p>
    Geniu Gherardi (2011) I Lucciardi - Una famiglia corsa di pueti è di maestri di scola, Edizione Albiana
   </p>
   <p>
    Ghjuvan' Petru Lucciardi (1927), Anton' Sebastianu Lucciardi dettu Prete Biasgiu (Note biografiche), U Fucone, rivista di litteratura è di studii corsi
   </p>
   <p>
    ==Da vede dinù==
   </p>
   <p>
    Ghjuvan Petru Lucciardi
   </p>
   <p>
    Santu Petru di Tenda
   </p>
   <p>
    Biugrafia
   </p>
   <p>
    Puesia
   </p>
  </body>
 </text>
</TEI>
