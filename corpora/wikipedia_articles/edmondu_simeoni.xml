<TEI>
 <teiHeader>
  <fileDesc>
   <titleStmt>
    <title>
     Edmondu Simeoni
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Edmondu%20Simeoni"/>
     <date>
      2018-12-14T18:39:37Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Edmondu Simeoni
   </head>
   <p>
    Edmondu Simeoni, natu in Corti (Corsica Suprana) u 6 d'agostu di u 1934, hè un militente prugressistu puliticu, medicu di prufessione, rivindichendu si naziunalistu corsu.
   </p>
   <p>
    U duttore Edmondu Simeoni hè maritatu, babbu di dui figlioli, è quattru volte caccaru. Hà avutu una zitellina paesana trà Francardu è Lozzi in u Niolu, tettu di a Corsica. Hà studiatu in u Liceu di Bastia. Pacifistu ma diterminatu, u duttore Edmondu Simeoni hà dedicatu a so vita à a Corsica.
   </p>
   <p>
    Morse Edmondu Simeoni à Aiacciu u 14 di dicembre 2018.
   </p>
   <p>
    ==Biugrafia==
   </p>
   <p>
    Hè cunsideratu cume unu di i "babbi" di u naziunalisimu corsu incù u so fratellu Max Simeoni.
   </p>
   <p>
    Milita per l'autonomia di a Corsica è micca per a so indipendenza, ch'ellu ùn cunsidera economicamente campia, per via, inoltre, di a so debbula populazione.
   </p>
   <p>
    Cundanna a viulenza, cunsiderendu ch'ella hè una via senza scopu.
   </p>
   <p>
    Hà puru cunduttu, accantu à Aleria, u 21 d'agostu di u 1975, a prima azzione viulente è spettacularia di a mossa autonomista.
   </p>
   <p>
    À u capu di 12 omi armati di fucili di caccia, hà "occupatu" una carciula vinicula appartenendu à un impurtante capu d'impresa d'origina pedinera, per pruteste contr'à una scruccuneria chì minacciava d'arruvinà centinaie di picculi viticultori (cundannazione, u 19 di nuvembre di u 1975, di Depeille, Siegel, Junqua, Cuaz frères, è di u gruppu COVIREP per infrazzione nant'à e legge di a sucetà, è fallitta).
   </p>
   <p>
    L'assaltu, datu dui ghjorni dopu da a ghjendarmeria (1.200 omi, ufficialmente), rinfurzata da veiculi militari legeri, seguitendu l'ordine di u ministru di l'Internu,Michel Poniatowski, appruvatu da u Primu ministru Jacques Chirac, hà fattu dui morti fra e forze di l'ordine, è un feritu in a carciula.
   </p>
   <p>
    Fù a prima azzione viulente è spettacularia di a mossa autonomista.
   </p>
   <p>
    Ha creatu, in lugliu 1970, l'Azzione Regiunalista Corsa (ARC), richjamatu in u 1973 "Azzione per a Rinascita di a Corsica". Hè cunsiglieru tarrituriale à l'Assemblea di Corsica.
   </p>
   <p>
    Hè statu à u capu di a lista Unione Naziunale à l'elezzione tarrituriale di u 2004, chì otteni 17.34 % di i voti.
   </p>
   <p>
    Hè u babbu di Ghjilliu Simeoni, unu di i quattru avucati d'Yvan Colonna per u prucessu di l'assassinamentu di u prifettu Claude Erignac, è cunsiglieru municipale naziunalistu in Bastia, è cunsiglieru à l'Assemblea di Corsica.
   </p>
   <p>
    Edmondu Siemoni hè u presidente du u Cumitatu di sustegnu à Yvan Colonna.
   </p>
   <p>
    ==Percorsu==
   </p>
   <p>
    •1953 : Studii di medicina in Marseglia (gastroenterolugia)
   </p>
   <p>
    •1960 : Creazione di l'Associu di i Studienti Corsi à Marseglia per pruteste contr'à u scandalu di l'esperimentazione nucleare in Corsica in l'Argentella (Calvi).
   </p>
   <p>
    •1965 : Stallazione cume medicu, in Bastia.
   </p>
   <p>
    •1967 : Participa à a creazione di l'Azzione Regiunalista Corsa.
   </p>
   <p>
    •1973 : Manifestazione contr'à u sversime di e fangue rosse in Mediterraniu.
   </p>
   <p>
    •1975 : Drama d'Aleria.
   </p>
   <p>
    •1977 : Creazione di l'Unione di u Populu Corsu (muvimentu autonomistu).
   </p>
   <p>
    •1981 : Elezzione à l'Assemblea di Corsica - 6 eletti.
   </p>
   <p>
    •1983 : Elezzione à u Cunsigliu Municipale di Bastia ; primu infarctu1er infarctus incù puntaghju.
   </p>
   <p>
    •1987 : Participazione à a creazione di u Cullettivu antirazzistu Avà Basta.
   </p>
   <p>
    •1992 : Elezzione à l'Assemblea di Corsica - 8 eletti.
   </p>
   <p>
    •1992 : Demissione di l'Assemblea di Corsica, per via di un disaccordu incù a pulitica di u FLNC.
   </p>
   <p>
    •2004 : Elezzione à l'Assemblea di Corsica incù u gruppu Unione Naziunale - 8 eletti.
   </p>
   <p>
    •2004 : Creazione di Corsica Diaspora et Amis de la Corse (www.corsicadiaspora.com).
   </p>
   <p>
    •2007 : Participazione numarose in u quatru di u bicentenariu Pasquale Paoli (Ghjurnata di a Memoria à Levallois-Perret, Senatu,…) incù a Maison de la Corse.
   </p>
   <p>
    •2007 : Ricevutu à Cadet (GODF) per un dibattu dedicatu à "l'avvene di a Corsica".
   </p>
   <p>
    •2009 : Coordinazione, incù Corsica Diaspora, di a terza Journée mondiale de la Corse è di u centenariu Danielle Casanova incù l'associu Corsica Cinema (in linea incù u Senatu : "Ella averia avutu 100 anni").
   </p>
   <p>
    •2010 : Coordinazione, incù Corsica Diaspora, di u Foru citatinu mundiale sott'à l'egida di l'UNESCO.
   </p>
   <p>
    ==Ligami==
   </p>
   <p>
    U situ persunale d'Edmondu Simeoni
   </p>
   <p>
    Videu: Edmondu Simeoni, Lettera à l'umani]
   </p>
   <p>
    ==Da vede dinò==
   </p>
   <p>
    Ripublica Corsa
   </p>
   <p>
    Vincenzu Stagnara
   </p>
   <p>
    Biugrafia
   </p>
   <p>
    Pulitica
   </p>
   <p>
    Nati in 1934
   </p>
   <p>
    Morti in 2018
   </p>
  </body>
 </text>
</TEI>
