<TEI>
 <teiHeader>
  <fileDesc>
   <titleStmt>
    <title>
     Torra d'Elbu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Torra%20d%27Elbu"/>
     <date>
      2019-10-03T11:13:32Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Torra d'Elbu
   </head>
   <p>
    A Torra d'Elbu hè una torra di Corsica chì face parte d'un inseme di torre di u dispusitivu di difesa messu in piazza da i Genuvesi, trà u 1605 è u 1611, chì à quell'epica, tutte e coste di l'isula eranu abbuttate da i Barbareschi, in particulare quelli di u litturale di Corsica di punente. Hè situata annantu à a cumuna d'Osani.
   </p>
   <p>
    In i tempi, a torra d'Elbu era chjamata Torra d'Imbutu.
   </p>
   <p>
    'Ssa torra è quella vicinante, a torra di Gargalu, si trovanu isulate da l'abitazione. Ci vole à sapè ch'è i Genuvesi avianu fattu evacuà tutte e pupulazione, dapoi Calvi sin'à Aiacciu, eccetuatu qualchì rara piazza furtificata cum'è Girulata è Portu (o Portu di Sia).
   </p>
   <p>
    A torra d'Elbu chì dumineghja a marina eponima, à livante di a penisula di Scandula, si trova in u fondu di a cala d'Elbu. Hè situata fora di a Riserva naturale di Scandula, ma in u situ dettu Scandula di u Cunsirvatoriu di u litturale, à cavallu annantu à e cumune d'Osani è Galeria.
   </p>
   <p>
    ==Storia==
   </p>
   <p>
    L'edificazione di 'ssi torre avia principiatu versu a mità di u seculu XVI, à i conti di e cumunità è pieve, è servianu à l'agguattadori per signalà, per via di fochi, l'approcciu di i battelli di a flotta ottumana.
   </p>
   <p>
    ==Descrizzione==
   </p>
   <p>
    A forma di a torra hè ronda.
   </p>
   <p>
    ==Accessu==
   </p>
   <p>
    L'accessu à a torra d'Elbu si face da u tracone di Canalette (si termineghja à a piccula spiaghja di a marina d'Elbu) da induve parte un picculu stradellu di circa 500 metri.
   </p>
   <p>
    == Note ==
   </p>
   <p>
    Torre di Corsica
   </p>
  </body>
 </text>
</TEI>
