<TEI>
 <teiHeader>
  <fileDesc>
   <titleStmt>
    <title>
     Tomasu Alfonsi
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Tomasu%20Alfonsi"/>
     <date>
      2015-07-02T15:39:21Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Tomasu Alfonsi
   </head>
   <p>
    Tomasu Alfonsi (1863-1947) hè statu un autore è pueta corsu.
   </p>
   <p>
    ==Biugrafia==
   </p>
   <p>
    Tomasu Alfonsi nascì in U Mucale u 21 d'aostu 1863. Friquenta i frati in u cunventu di Curbara. Studieghja dinù in Calvi è in Pigna incù u fratellu, chì era prete. Diventa dopu duminicanu. Chetta a Corsica in u 1878 è parte per l'Italia induv'ellu sterà dopu durante a so vita, vultendu di tantu in tantu in Corsica. Era frate à u Cunventu Patriarcale San Dumenicu di Bologna, induv'ellu fù prufissore di filusufia è di teulugia à parte di u 1889.
   </p>
   <p>
    Scrivia e puesie in u parlatu balaninu di a lingua corsa in A Muvra cù u pseudonimu di U Babbuziu. Hà scrittu dinù in L'Annu Corsu.
   </p>
   <p>
    Hà scrittu dinù in talianu è in corsu in l’Archivio Storico di Corsica, Corsica Antica e Moderna, è Il Telegrafo. Ma i so testi cuncirnavanu a Corsica: Santa Restituta, a lingua corsa è a so ortograffia, a toponimia, l'usanze è i pruverbi corsi.
   </p>
   <p>
    Hà publicatu dinù in i ghjurnali è riviste d'Italia parechji studii nantu à a religione è a storia.
   </p>
   <p>
    Hè statu dinù l'autore d'un picculu dizziunariu di corsu entitulatu Il dialetto corso nella parlata balanina, publicatu in u 1832.
   </p>
   <p>
    Tomasu Alfonsi morse in Bologna u 3 di ghjinnaghju 1947.
   </p>
   <p>
    ==Opere==
   </p>
   <p>
    ===Puesia===
   </p>
   <p>
    Fiori di Muchju (1831): una racolta di 16 puemi: Corsica, Balagna, U Cantu di i Morti à Ponte Novu, U mo Paese, Mamma, I Patrinnostri di Mamma, Barbari ?, 21 Ottobre 1969, A Petra d'Algaghjola, Santu Raineri di Montemaiò, E Nostre Campane, I Mo Libri, A Risposta di u Mulinaghju, San Teofilu di Corti, À l'Immaculata, A Legenda Vaticana di Santa Ristituta. L'opera cunclude incù un lessicu di e parole specifiche di a parlata balanina corsa.
   </p>
   <p>
    ===Linguistica===
   </p>
   <p>
    Il dialetto corso nella parlata balanina (1832): un dizziunariu corsu-talianu-francese mettendu in valore a parlata balanina, è un supplementu dedicatu à i francisismi
   </p>
   <p>
    ==Note==
   </p>
   <p>
    ==Bibliugrafia==
   </p>
   <p>
    Tomasu Alfonsi, Fiori di Mucchiu, 1931, Edizione Giusti, Livornu
   </p>
   <p>
    Tomasu Alfonsi, Il Dialetto Córso nella Parlata Balanina, 1932, Edizione Giusti, Livornu
   </p>
   <p>
    Antone Bonifacio è Paulu Arrighi (dir.), L'Annu Corsu (1927), Nizza
   </p>
   <p>
    ==Ligami==
   </p>
   <p>
    Ghjuvan' Petru Poli, L'ecclesiastichi ridattori di A Muvra, 2009, Accademia Corsa di Nizza
   </p>
   <p>
    Biugrafia
   </p>
   <p>
    Corsu
   </p>
  </body>
 </text>
</TEI>
