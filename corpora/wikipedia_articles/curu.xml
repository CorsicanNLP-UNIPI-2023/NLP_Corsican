<TEI>
 <teiHeader>
  <fileDesc>
   <titleStmt>
    <title>
     Curu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Curu"/>
     <date>
      2015-07-07T21:44:25Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Curu
   </head>
   <p>
    U Curu (Genista salzmannii) hè una pianta chì faci parti di a famiglia di i Fabaceae. Si trova in Corsica è in Sardegna. U so nomu scentificu, Genista salzmannii, faci rifarenza à P. Salzmann (1781-1851), un botanistu tedescu, chì era medicu in Montpellier.
   </p>
   <p>
    U curu hè altu 50 à 110 cm. Fiurisci da marzu à ghjugnu. I fiori di  u curu sò giaddi. I casci sò appena pilosi annantu à u sopra. Sò longhi 3 à 8 mm. Hè una panta ermafrudita.
   </p>
   <p>
    I sinonimi di Genista salzmannii sò:
   </p>
   <p>
    Genista lobelii proles salzmannii
   </p>
   <p>
    Genista aspalathoides var. salzmannii Asch. &amp; Graebn.
   </p>
   <p>
    == In Corsica ==
   </p>
   <p>
    U curu hè cumunu in Corsica. 'Ssa spezia di ghjinestra hè endemica di a Corsica è di a Sardegna. Ci sò dui variità di Genista salzmannii in l'isula:
   </p>
   <p>
    Genista salzmannii salzmannii : 'ssa variità hè piaghjinca
   </p>
   <p>
    Genista salzmannii lobelioides: 'ssa variità hè muntagnola, è si scontra da 1000 à 2100 metri
   </p>
   <p>
    U curu si trova in particulari annantu à una striscia litturali di circa sei ettari, da quandi à a piaghja di u Ricantu, in Aiacciu, ind'eddu stà u sammartinu d'Aiacciu, una spezia di sammartinu endemica di Corsica è unica in u mondu.
   </p>
   <p>
    ==Citazioni==
   </p>
   <p>
    U curu hè citatu calchì volta in a litteratura in lingua corsa. Par esempiu in I buciuleddi d'Anghjulu Canarelli: O beddi si vo aviati vistu i cuscinedda di Gennartu, i mazzuli di Curu, di Coria, di Lepru Corsu, i brancona di Ghjineparu chì si scuzzulaiani, e tutti sti buciuleddi lighjeri schieti parfumati chi si mischiavani in un buciuliddumu ch’un capiu mancu più.
   </p>
   <p>
    == Da veda dinò ==
   </p>
   <p>
    a flora di Corsica
   </p>
   <p>
    Canofula
   </p>
   <p>
    Saponaria ocymoides alsinoides
   </p>
   <p>
    Sciuppuleddu
   </p>
   <p>
    Piante medicinale è officinale
   </p>
   <p>
    Caryophyllaceae
   </p>
   <p>
    Flora di Corsica
   </p>
  </body>
 </text>
</TEI>
