<TEI>
 <teiHeader>
  <fileDesc>
   <titleStmt>
    <title>
     Demofonti
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Demofonti"/>
     <date>
      2017-02-13T13:39:14Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Demofonti
   </head>
   <p>
    Demofonti (o Demofonte) (in grecu Δημοφῶν, Demofòn) hè un parsunaghju di a mitulugia greca, figliu di l'eroi Teseiu è Fedra, oppuri di Teseiu è di Arianna. Frateddu di Acamanti, incù u quali hè cunfusu moltu spessu, fù u dodicesimu rè di Atena.
   </p>
   <p>
    ==Mitulugia==
   </p>
   <p>
    In l'Epitomi di Apollodoru hè discrittu u viaghju a Troia di Demofonti incù u frateddu Acamanti par libarà a minnana Etra, chì, fatta prighjunera da i Dioscuri, era divintata schiava di Elena. Demofonti par libarà la si rivolsi dirittamenti à Agaminnonu, chì, ottinutu u cunsensu di Elena, a di cunsignò. À Troia, sicondu Plutarcu, Demofonti avaristi amatu Laodici, figlia di Priamu, da a quali avaristi avutu un figliu, Municu. Figliu chì parò fù attribuitu à Acamanti.
   </p>
   <p>
    Sempri in l'Epitomi hè narratu chì Demofonti s'innamurò di Filidi, figlia di u rè di Tracia, a quali divintò a so moglia è li purtò in dota u regnu. Demofonti parò, disidarosu di riveda à Atena, partì incù a prumissa di vultà. Filidi li deti un scrignu in u quali missi l'ughjetti sacri à a Grandi Madri Rea, è li dissi di apra lu soltantu s'è ùn fussi pussutu vultà. Smenticu di a prumissa, Demofonti si stabilì à Cipru. Passatu u tempu stabilitu par u ritornu Filidi maladissi Demofonti è si uccisi. Tempu dopu, Demofonti aprì u scrignu, è tarrurizatu da ciò chì ci vedi fughjì à cavaddu, ma inciampendu, cadi nantu à a so spada è murì trapassatu.
   </p>
   <p>
    ==Da veda==
   </p>
   <p>
    Acamanti
   </p>
   <p>
    Agaminnonu
   </p>
   <p>
    Arianna
   </p>
   <p>
    Teseiu
   </p>
   <p>
    Mitulugia
   </p>
  </body>
 </text>
</TEI>
