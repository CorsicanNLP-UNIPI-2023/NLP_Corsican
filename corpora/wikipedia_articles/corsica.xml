<TEI>
 <teiHeader>
  <fileDesc>
   <titleStmt>
    <title>
     Corsica
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Corsica"/>
     <date>
      2018-09-12T16:45:29Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Corsica
   </head>
   <p>
    A Corsica hè un'isula di u Mare Terraniu, a quarta più grande dopu à Sicilia, Sardegna è Cipru.
   </p>
   <p>
    Hè una cullettività territuriale è una regione francese. Cumporta dui dipartimenti: a Corsica suprana (2B, Haute-Corse in francese') in nordu è a Corsica suttana (2A, Corse-du-sud in francese) in meziornu. A lingua di a populazione hè u francese, poi a lingua regiunale hè u corsu.
   </p>
   <p>
    A capitale amministrativa di l'isula hè Aiacciu (Ajaccio in francese, Aiaccio in talianu, Aghjacciu in dialettu aghjaccinu) è questa cità hè dinù a prefettura di u dipartimentu di a Corsica suttana. E grande cità di u dipartimentu sò Portivechju è Sartè.
   </p>
   <p>
    A prefettura di u dipartimentu di a Corsica suprana hè a cità di Bastia è a so agglumerazione hè a più grande di Corsica, cù e cumune di Furiani, U Borgu, Lucciana, Biguglia è Pietranera. Dinù, a cità di Bastia hè vicinu à u Capicorsu. E principale cità di Corsica suprana sò Corti è Calvi.
   </p>
   <p>
    A Corsica teni 8.680 km2 di superficia.
   </p>
   <p>
    === Rilievu ===
   </p>
   <p>
    A principale muntagna di a Corsica hè u monte Cintu incù 2 706 metri di altitudine.
   </p>
   <p>
    === Idrografia ===
   </p>
   <p>
    U Golu hè u fiume più lungu di a Corsica.
   </p>
   <p>
    Qui hè una lista di i fiumi di Corsica :
   </p>
   <p>
    ==A Sardegna, isola vicina==
   </p>
   <p>
    A Sardegna (o Sardigna) hè una isula di u Mare Terraniu, pocu distante da a Corsica è una regione taliana.
   </p>
   <p>
    == Storia ==
   </p>
   <p>
    A Storia di a Còrsica hè assai antica. Perfinu Omeru indu lUdissea parla di a Còrsica, prova chì i Greci cunnoscevanu l'esistenza di l'isula. Si tratta per Umeru di u paese Lestrìgune:  "Durante sei ghjorni, marighjamu senza richetu. U settimu ghjornu raghjunghjimu, ind'ù paese Lestrìgune, sottu u borgu di Lamos, l'alta Telèpila, duva omu vede u pastore chjamà u pastore : quandu l'unu accasa, un altru esce per risponde. Un omu scarangliatu guadagnarìa duie salari, l'unu pasculendu i boi,l'altru incù e pecure bianche ghjacchì i violi di u ghjornu custighjanu i violi di a notte. Entramu in u portu assai cunnusciutu di i marinari : una doppia tippale scuscesa è senza un ritagliu si eleva à l'attonzu, è duie capi lungarini l'unu di faccia à l'altru dinanzu à l'imboccu strangulanu a so bocca. A mo flotta penetra e si reca finu a u fondu, stumacati à rasu di stumacati, pà amarrassi l'unu accantu à l'altru. Micca u mareghju in quellu bofulu, micca u borru, micca una grinza, ignilocu a calma bianca. Eu solu mi fermu fora, incù u mo vascellu neru. Sottu u capu dell'imboccu mi affuna à a rocca : omu ùn vedeva micca a presenza di gregie ò di umani. Un ci era micca inlà un fumu chì si alzava da a tarra [...]"
   </p>
   <p>
    725 : invasione di a Corsica da i Lombardi
   </p>
   <p>
    754 : Carulu Magnu, diventatu rè di i Lombardi, cede a Corsica à u Pappa
   </p>
   <p>
    1077 : u Pappa Gregoriu VII cunfida l'amministrazione di a Corsica à u vescu di Pisa
   </p>
   <p>
    1133 : i vescuvati sò spiccati in dui gruppi (unu per Genuva è une per Pisa)
   </p>
   <p>
    1195 : istallazione di Genuva in Bonifaziu
   </p>
   <p>
    1268 : istallazione di Genuva in Calvi
   </p>
   <p>
    1284 : a Corsica diventa a proprietà di Genuva
   </p>
   <p>
    1383 : fondazione di Bastia da Genuva
   </p>
   <p>
    1551 : Samperu Corsu occupa a Corsica incù i Turchi, per a Francia
   </p>
   <p>
    1559 : trattatu di Cateau-Cambrésis, a Corsica hè resa à Genuva
   </p>
   <p>
    1594 : escita di a prima storia di Corsica
   </p>
   <p>
    1725 : nascita di Pasquale Paoli
   </p>
   <p>
    1730 : di decembre, a Corsica dichara a so independenza
   </p>
   <p>
    1731 : e truppe imperiale scalanu in Corsica, dopu à dumanda di Genuva
   </p>
   <p>
    1732 : pace di Corti, chì ùn serà micca respettata
   </p>
   <p>
    1735 : 30 di ghjennaghju, dichjarazione d'independenza da a consulta d'Orezza
   </p>
   <p>
    1735 : prima Custituzione corsa
   </p>
   <p>
    1736 : Teodoru di Neuhoff diventa "rè di i Corsi"
   </p>
   <p>
    1737 : convenzione di Versailles trà a Francia è Genuva
   </p>
   <p>
    1738 : primu interventu francese
   </p>
   <p>
    1747 : secondu interventu francese
   </p>
   <p>
    1755 : u 14 di lugliu, Pasquale Paoli hè proclamatu "generale di a Nazione" da a consulta d'Orezza
   </p>
   <p>
    1755 : seconda Custituzione corsa
   </p>
   <p>
    1765 : apertura di l'Università di Corti
   </p>
   <p>
    1768 : 15 di maghju, per via di u trattatu di Versaglia Genuva cede a Corsica à a Francia. A Corsica dichjara a guerra à a Francia
   </p>
   <p>
    1768 : 9 d'ottobre, vittoria di e truppe di Pasquale Paoli annantu l'armata francese, durante a battaglia di U Borgu
   </p>
   <p>
    1769 : 9 di maghju, disfatta di e truppe di Pasquale Paoli contra à l'armata francese, durante à battaglia di Ponte Novu
   </p>
   <p>
    1769 : 13 di ghjugnu, Pasquale Paoli lascia a Corsica per a Grande Brittania
   </p>
   <p>
    1769 : 15 d'aostu, nascita di Napulione Buonaparte in Aiacciu
   </p>
   <p>
    1789 : l'Assemblea naziunale francese decreta ch'è « a Corsica face parte di l'Imperiu francese »
   </p>
   <p>
    1790 : creazione di u dipartimentu di Corsica, avendu Bastia cum'è capitale
   </p>
   <p>
    1793 : separazione di Corsica in dui dipartimenti, u Liamone è u Golu
   </p>
   <p>
    1807 : morte di Pasquale Paoli
   </p>
   <p>
    1821 : morte di Napulione Buonaparte annanta à l'isula di Santa Elena
   </p>
   <p>
    1840 : viaghju di Prosper Mérimée in Corsica
   </p>
   <p>
    1858 : 4 d'aostu : a lingua francese diventa a lingua officiale in Corsica
   </p>
   <p>
    1942 : interventu talianu
   </p>
   <p>
    ==Econumia==
   </p>
   <p>
    ===PIB per abitante===
   </p>
   <p>
    U PIB per abitante in l'isule di u Mediterraniu in 2013, sicondu una statistica publicata da Eurostat (Unione Europea) di maghju 2015, si stabilisce di a siguente manera:
   </p>
   <p>
    ===Tassu di disimpiegu===
   </p>
   <p>
    Eccu una cumparazione incù l'altre isule di u Mare Terraniu:
   </p>
   <p>
    === Aeroporti ===
   </p>
   <p>
    In l'isula ci sò sette aeroporti civili è unu militaru:
   </p>
   <p>
    Aeroportu di Bastia Puretta
   </p>
   <p>
    Aeroportu d'Aiacciu Campu di l'Oru
   </p>
   <p>
    Aeroportu di Corti
   </p>
   <p>
    Aeroportu di Calvi Santa Catalina
   </p>
   <p>
    Aeroportu di Figari
   </p>
   <p>
    Aeroportu di Prupià
   </p>
   <p>
    Aeroportu di Ghisunaccia
   </p>
   <p>
    Aeroportu di Sulinzara (militaru)
   </p>
   <p>
    == Lingua corsa ==
   </p>
   <p>
    A lingua corsa hè una lingua parlata in Corsica. Cum'è una lingua rumanica hè dirivata da u latinu. Appartene à u gruppu italorumanicu è à u sottugruppu tuscanu, per quessa pudemu dì chì ci hè una grande sumiglianza cù u  talianu (tuscanu litterariu), sopratuttu per e varietà cismuntiche. E varietà pumuntiche (taravese è sartinese) ani più in cumunu cù a lingua sarda o  lingua gadduresa. A lingua corsa ùn hè micca a lingua ufficiale di Corsica – quella hè u francese – ma hè ricunnisciuta cum'è lingua rigiunale è pò esse usata à scola, à l'università è in l'amministrazione. Ci sò circa 250.000 à 400.000 locutori di u corsu (in Corsica, in u cuntinente di Francia è in Sardegna). Secondu i ultimi dati ci sò 100.000 locutori in Corsica. U numeru di locutori di u corsu hè in calata impurtante 'ssi ultimi anni, è diffati a lingua corsa hè cunsiderata da l'Unesco cum'è una lingua minacciata di sparizione.
   </p>
   <p>
    Liata à l'aghja italurumanica incù i so assai lingue rispettivamente dialetti, ancu u corsu cunnosce parechje varietà. Indu è accantu 'sse varianti ci sò altrettanti varianti (è di più), si pò dì. U statutu di a  lingua galluresa hè incerta: difatti, certi a cunsidereghjanu cum'è una varietà di corsu; per d'altri, hè una varietà di a lingua sarda; è infini, per d'altri, hè una lingua sputica, chì hà dinù parechje dialetti. Cum'è u sicilianu, u gadduresu s'assumiglia à u sartinesu, ma ci sò impurtante differenze di vucabulariu è di pronunzia. Di più a scrittura di u gadduresu hà e so regule proprie è hè differente di quella di u corsu.
   </p>
   <p>
    ==== Corsu Supranu ====
   </p>
   <p>
    U corsu supranu hè parlatu in u nordu è centru di Corsica.
   </p>
   <p>
    I dialetti di u corsu supranu
   </p>
   <p>
    u bastiacciu, u capicursinu, u balaninu, u nïulincu, u curtinese, u venachese, u buzincu.
   </p>
   <p>
    ==== Corsu Suttanu ====
   </p>
   <p>
    U corsu suttanu (pumuntincu) hè parlatu in u sudu di l'isula.
   </p>
   <p>
    I dialetti di u corsu suttanu
   </p>
   <p>
    u taravesu, u sartinesu, u portivechjacciu.
   </p>
   <p>
    ==== Corsu Ligure ====
   </p>
   <p>
    I dialetti mischjati cù u Ligure':
   </p>
   <p>
    l'aghjaccinu, u calvese, u bunifazincu.
   </p>
   <p>
    == Musica ==
   </p>
   <p>
    Pulifunie è Balli raprisentanu a musica Corsa, cume a Pizzica, un ballu chi esiste da luntanu.
   </p>
   <p>
    ===Strumenti Musicali Di Corsica===
   </p>
   <p>
    A Caramusa
   </p>
   <p>
    A Cetera
   </p>
   <p>
    A Chitarra
   </p>
   <p>
    A Tammorra
   </p>
   <p>
    A Cialamella
   </p>
   <p>
    U Mandulinu
   </p>
   <p>
    A Tammuriata
   </p>
   <p>
    A Pirula
   </p>
   <p>
    A Pifana
   </p>
   <p>
    A Riberbula
   </p>
   <p>
    I Sunaglieri
   </p>
   <p>
    U Timpanu
   </p>
   <p>
    L'Urganettu
   </p>
   <p>
    ==Artisti==
   </p>
   <p>
    ====Musica====
   </p>
   <p>
    Muvrini
   </p>
   <p>
    Diana Di L'Alba
   </p>
   <p>
    L'Arscusgi
   </p>
   <p>
    Caramusa
   </p>
   <p>
    Battista Acquaviva
   </p>
   <p>
    Tavagna
   </p>
   <p>
    Voce Ventu
   </p>
   <p>
    i Chjami aghjalesi
   </p>
   <p>
    Canta u Populu Corsu
   </p>
   <p>
    ====Litteratura In Lingua Corsa====
   </p>
   <p>
    Marco Angeli,
   </p>
   <p>
    Ghjuvan Maria Arrighi,
   </p>
   <p>
    Ghjacumu Biancarelli,
   </p>
   <p>
    Marcu Biancarelli,
   </p>
   <p>
    Dumenicu Austinu Casanova,
   </p>
   <p>
    Ghjaseppu Maria Bonavita,
   </p>
   <p>
    Dumenicu Carlotti (Martinu Appinzapalu),
   </p>
   <p>
    Santu Casanova,
   </p>
   <p>
    Ghjuvan Maria Comiti,
   </p>
   <p>
    Rinatu Coti,
   </p>
   <p>
    Sebastianu Dalzeto,
   </p>
   <p>
    Bartulumeu Dolovici,
   </p>
   <p>
    Paulu Matteiu Della Foata,
   </p>
   <p>
    Paulu Desanti,
   </p>
   <p>
    Alain Di Meglio,
   </p>
   <p>
    Anton Francescu Filippini,
   </p>
   <p>
    Jean-Joseph Flori
   </p>
   <p>
    Ghjuvan Ghjaseppu Franchi,
   </p>
   <p>
    Ghjacumu Fusina,
   </p>
   <p>
    Prete Gentili (Anghjulu-Stefanu),
   </p>
   <p>
    Dumenicu Antonu Geronimi,
   </p>
   <p>
    Don-Joseph Giansily
   </p>
   <p>
    Ghjacumu Gregorj,
   </p>
   <p>
    Ghjuvan' Petru Lucciardi,
   </p>
   <p>
    Anton Liunardu Massiani,
   </p>
   <p>
    Ange-Mathieu Mezzadri,
   </p>
   <p>
    Ghjuvan Luigi Moracchini,
   </p>
   <p>
    Norbert Paganelli,
   </p>
   <p>
    Ugo Peretti,
   </p>
   <p>
    Bertino Poli,
   </p>
   <p>
    Michel Poli (A umbria è à sulia),
   </p>
   <p>
    Petru Rocca,
   </p>
   <p>
    Ghjuvan Teramu Rocchi,
   </p>
   <p>
    Ghjacumu Thiers.
   </p>
   <p>
    Ghjuvan Petru Ristori
   </p>
   <p>
    ==Università di Corsica==
   </p>
   <p>
    Antone Aiello hè presidente di l'Università di Corsica.
   </p>
   <p>
    Cullegamenti esterni
   </p>
   <p>
    Università di Corsica
   </p>
   <p>
    Ghjuventù Paolina
   </p>
   <p>
    ==Museu dipartimentale d'archeologia Ghjilormu Carcopino==
   </p>
   <p>
    U Museu dipartimentale d'archeologia Ghjilormu Carcopino hè situatu annantu à a cumuna d'Aleria. Ci sò drentu e cullezzione d'archeologia, d'arte riligiosu è d'etnugrafia. U rispunsevule di u museu hè Ghjuvan'Claudiu Ottaviani. U museu si trova in u Forte Matra d'Aleria, à circa 70 kilomitri da Bastia è 120 kilomitri d'Aiacciu.
   </p>
   <p>
    == Fiori ==
   </p>
   <p>
    U fiori di spusedda
   </p>
   <p>
    A falcinedda
   </p>
   <p>
    A malma
   </p>
   <p>
    U purrionu
   </p>
   <p>
    L'arba strega
   </p>
   <p>
    U rundonu
   </p>
   <p>
    A sammula
   </p>
   <p>
    U zafranu corsu
   </p>
   <p>
    A mosca cavaddina
   </p>
   <p>
    U cardu marinu
   </p>
   <p>
    L'arba bicchina
   </p>
   <p>
    A pecita
   </p>
   <p>
    L'arba pughjola
   </p>
   <p>
    U lattaghjolu
   </p>
   <p>
    L'ochjigrisgiu
   </p>
   <p>
    U piumbonu
   </p>
   <p>
    U balculu
   </p>
   <p>
    L'arba fratesca
   </p>
   <p>
    U muchju biancu
   </p>
   <p>
    A lattaredda
   </p>
   <p>
    L'arba di l'Ascinzioni
   </p>
   <p>
    U cinnaronu
   </p>
   <p>
    U sciuppuleddu
   </p>
   <p>
    ==I Grandi Venti di Corsica==
   </p>
   <p>
    A Corsica hè esposta à mori venti, u ventu maestru essendu quantunqua u libecciu.
   </p>
   <p>
    U libecciu
   </p>
   <p>
    A lambata
   </p>
   <p>
    U gricali
   </p>
   <p>
    U livantu
   </p>
   <p>
    U maistrali
   </p>
   <p>
    U muntesu
   </p>
   <p>
    U punenti
   </p>
   <p>
    U sciroccu
   </p>
   <p>
    U sirenu
   </p>
   <p>
    U tarranu
   </p>
   <p>
    A tramuntana
   </p>
   <p>
    ==Note==
   </p>
   <p>
    == Referenze ==
   </p>
   <p>
    Wanderings in Corsica; its history and its heroes, Ferdinand Adolf Gregorovius (trad.), 1855
   </p>
   <p>
    Eurostat: U PIB per abitante in e rigione di l'Unione Europea, maghju 2015
   </p>
   <p>
    == Da vede dinù ==
   </p>
   <p>
    Lingua corsa
   </p>
   <p>
    Fiori di Corsica
   </p>
   <p>
    Acelli di Corsica
   </p>
   <p>
    Ventu in Corsica
   </p>
   <p>
    Torre genuvese di Corsica
   </p>
   <p>
    Corsica: una puesia di Santu Casanova
   </p>
   <p>
    Luiggi Giafferi
   </p>
   <p>
    Elezzione territoriale
   </p>
   <p>
    Jérôme Ferrari
   </p>
   <p>
    Morra
   </p>
   <p>
    Nomi di l'abitanti di e cumune corse
   </p>
   <p>
    == Ligami annantu à a reta ==
   </p>
   <p>
    A lingua corsa
   </p>
   <p>
    Situ di a prefettura di Corsica
   </p>
   <p>
    Università di Corsica
   </p>
   <p>
    A cultura corsa
   </p>
   <p>
    Ingurdizie in lingua corsa
   </p>
   <p>
    Regione francese
   </p>
  </body>
 </text>
</TEI>
