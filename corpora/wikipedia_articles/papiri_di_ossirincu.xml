<TEI>
 <teiHeader>
  <fileDesc>
   <titleStmt>
    <title>
     Papiri di Ossirincu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Papiri%20di%20Ossirincu"/>
     <date>
      2017-12-13T20:20:14Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Papiri di Ossirincu
   </head>
   <p>
    I papiri di Ossirincu sò un inseme di papiri grechi anziani truvati annantu à u situ d'Ossirincu in Egittu.
   </p>
   <p>
    == Storia ==
   </p>
   <p>
    I Britannichi fecenu numerosi scavi in Egittu à parte si da u 1882, data induv'elli avianu acquistati difatti un putere annantu à u paese. Eppuru a cità d'Ossirincu ùn era micca un di i lochi i più prestigiosi di l'Egittu anticu, è ci volse à aspittà 1896 chì dui ghjovani universitarii di u Queen's College d'Oxford, Bernard P. Grenfell è Arthur S. Hunt, intraprendessenu i scavi annantu à u situ.
   </p>
   <p>
    E so prime scuperte ùn fubbenu micca straurdinarii : " I munticelli di rumenzuli ùn eranu niente d'altru ch'è  munticelli di rumenzuli ", scriverà Grenfell. Ma prestu, scoprinu chì 'ssi rumenzuli cuntenianu i manuscritti in numeru straurdinariu. " U flussu di papiri si cambiò prestu in turrente, è, à spessu, bastava à vultà a terra incù a so botte per scopre ne un nuvellu stratu. " Spironu dopu tandu ritruvà i testi persi d'autori grechi magiori (a scuperta da certi altri di a Custituzione d'Atena d'Aristotele ùn datava ch'è di 1890) è e so ricerche ebbenu un grande ribombu in Inghilterra, induve elli fecenu campagna per racoglie i fondi.
   </p>
   <p>
    Forse e so scuperte ùn fubbenu micca à l'altezza di e spiranze di i dui omini : a maiò parte di i papiri ùn eranu ch'è documenti amministrativi diversi o currispundenza privata. U prima annu, scoprinu i frammenti di una tragedia di Sofocle persa è di un vangelu scunnisciutu, ma micca opere in a so integralità. Cuntinuonu e so ricerche, dirighjendu mentre l'inguernu e centinare di Egizziani sopr'à u locu di i scavi è passendu l'istate in Inghilterra à nittà, studià è traduce i manuscritti. Sola a Prima Guerra mundiale interrumpì, per un tempu, u so travagliu è quandu in u 1926, Grenfell morse, Hunt duvite perseguità solu u travagliu insin'à a fine di a so propia vita in u 1934. Dopu à ellu, i scavi cuntinuonu è cuntinueghjanu sempre avà. Quelle anu eppuru cunnisciutu più dopu dui arrichitere magiore à u mumentu di a Siconda Guerra mundiale è di a crisa di Suez in u 1956.
   </p>
   <p>
    == Opere scuperte ==
   </p>
   <p>
    L' Elleniche d'Ossirincu, un'opera storica d'autore incertu, qualchì volta attribuita à Efore di Cumes
   </p>
   <p>
    Passaghji di cummedie è cummedie cumplette di Menandru. 'Ssi testi anu fattu assai per l'interessu chì omu porta oghje à l'autore, cunnisciutu insin'à quà da povari frammenti.
   </p>
   <p>
    Diversi anziani testi cristiani canonichi o micca canonichi in particulare frammenti di u Vangelu sient'è Tumasgiu chì u so testu cumplettu hè statu truvatu à Nag Hammadi
   </p>
   <p>
    Diversi altri documenti in altri campi (magia, astrolugia, musica)
   </p>
   <p>
    == Note ==
   </p>
  </body>
 </text>
</TEI>
