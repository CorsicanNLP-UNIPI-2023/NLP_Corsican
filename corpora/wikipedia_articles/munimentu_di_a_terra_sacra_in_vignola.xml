<TEI>
 <teiHeader>
  <fileDesc>
   <titleStmt>
    <title>
     Munimentu di a Terra Sacra in Vignola
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Munimentu%20di%20a%20Terra%20Sacra%20in%20Vignola"/>
     <date>
      2014-03-23T14:41:30Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Munimentu di a Terra Sacra in Vignola
   </head>
   <p>
    U Munimentu di a Terra Sacra in Vignola hè un munimentu di Corsica. Hè situatu annantu à a cumuna d'Aiacciu, à u liveddu di u stradonu chì và versu l'Isuli Sanguinari, à u cantu di u mari, in Vignola. Hè unu di i sei munimenti ditti di a "Terra Sacra" chì sò stati custruiti in u mondu da 1929 à 1933. Difatti, i sei munimenti, cuncipiti da u scultori Gaston Deblaize sò stati eretti in parechji loca:
   </p>
   <p>
    à Arlington, in i Stati Uniti d'America: erettu in 1927
   </p>
   <p>
    in Parighji, in una cappedda l'Invalidi: erettu in 1929
   </p>
   <p>
    annantu à u scogliu di Guernic in Francia: erettu in 1931
   </p>
   <p>
    in u paesi nativu di Gaston Deblaize, in Francia: à Cinq Mars la Pile, vicinu à Tours
   </p>
   <p>
    in Vignola in Aiacciu: erettu in 1933
   </p>
   <p>
    à Bois-le Prêtre: 'ssu ultimu munimentu fù erettu dopu à a morti di u scultori, in 1935, à l'iniziativa di a so moglia
   </p>
   <p>
    U munimentu di Vignola hè un umaghju è una tistimunianza di a ricunniscenza pà i millai di corsi chì sò morti duranti à prima guerra mundiali. In cima di u munimentu, ci si trova a terra colta in dodici loca ind'eddi ci funi i battagli. Ci hè una stela annantu à u munimenti di Vignola, ind'eddi si vedini i spichi di granu. 'Ssa stela hè stata creata da Gaston Deblaize, in mimoria d' Alexandre, mortu l'ottu uttrovi 1918, à un mesi di l'armistiziu. Alexandre murì in l'attaccu di u Wallmüller ed era u cumpagnu di Gaston Deblaize, chì fù dinò unu di i cumbattanti di a guerra di 1914. 'Ssu granu annantu à a stela di u munimentu di Vignola hè un simbulu di fertilità è di rinascita. Si rifarisci à a vulintà di trasmetta u missaghju chì u sacrifiziu di tanti viti hè statu mori utili è hà parmissu di suminà un' antru avvena. Hè cusì chì tutti l'anni, l'ondici nuvembri, ci sò la ghjenti chì vani à spona u granu davantu à u munimentu di Vignola.
   </p>
   <p>
    U munimentu di Vignola hè statu inauguratu u 30 sittembri 1933. Erani prisenti Gaston Doumergue è Ghjacintu Campiglia, u merri d'Aiacciu à l'ebbica.
   </p>
   <p>
    ==Rifarenzi==
   </p>
   <p>
    Corse-matin U munimentu di a Terra Sacra, 12 nuvembri 2009 (in francesu)
   </p>
   <p>
    I munimenti di a Terra Sacra, p. 9-13 (in francesu)
   </p>
   <p>
    ==Da veda dinò==
   </p>
   <p>
    Aiacciu
   </p>
   <p>
    Munimentu di Corsica
   </p>
  </body>
 </text>
</TEI>
