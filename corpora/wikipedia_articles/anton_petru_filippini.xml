<TEI>
 <teiHeader>
  <fileDesc>
   <titleStmt>
    <title>
     Anton Petru Filippini
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Anton%20Petru%20Filippini"/>
     <date>
      2017-09-27T18:49:52Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Anton Petru Filippini
   </head>
   <p>
    Anton Petru Filippini hè un arcidiacunu, storicu è cronistu corsu di i so tempi, natu in u 1529 in U Viscuvatu. A so Istoria di Corsica cuncerna u periodu da u 1559 à u 1594. Cumprende una di l'epiche e più interessante di a storia di a Corsica, quella di a guerra di Sampieru. Hè una di e rare fonte di a storia corsa di u so tempu.
   </p>
   <p>
    == Biugrafia ==
   </p>
   <p>
    Anton Petru Filippini hè natu in u 1529 in U Viscuvatu, paese chì face parte di a diocese di Mariana. Hè esciutu da una famiglia chì, obbligata à chittà a Sardegna, s'era ritirata in Corsica, ed era diventata una di e più impurtante di Viscuvatu.
   </p>
   <p>
    Ùn si sà niente di a zitillina è di a ghjuventù di Filippini. U prima trattu ch'ellu cita di a so vita hè quellu di u 1550, annu induve ellu andò à Roma, passendu par Grosseto, à l'occasione di u ghjubileu.
   </p>
   <p>
    Anton Petru Filippin morse in u 1594.
   </p>
   <p>
    === Arte ===
   </p>
   <p>
    Arcidiacunu di a diocese di Mariana, ci dice ellu stessu ch'ellu rimpiazzò mentre qualchì tempu u vescu assente. Fubbe unu di i membri i più distinti di u cleru corsu. In u 1564, in seguitu à u morte di Bartolu della Torre, vicariu di u viscuvatu di Mariana tumbatu da un tiru di archibusgiu, e funzione di vicariu li fubbenu cunferite da u cardinale di San Clemente chì era rispunsevule di u viscuvatu.
   </p>
   <p>
    Ma u cronistu hà fattu sminticà l'arcidiacunu à u ricordu di a pusterità.
   </p>
   <p>
    == Opere ==
   </p>
   <p>
    Cronistu, Anton Petru Filippini hà cuntinuatu u racontu di a storia di a Corsica di Ghjuvanni della Grossa, dopu à Pier Antonio Monteggiani insin'à 1524, po' Marc Antone Ceccaldi insin'à 1559. In u 1594 u publicheghja incù u soiu sottu à u nome d'Istoria di Corsica. In 'ssu libru, i scritti di Ghjuvanni della Grossa sò riassunti è cummintati. A so Cronacain lingua taliana, và da u 1559 à u 1594, è cumprende a guerra di Sampieru, una di l'epiche e più interessante di a storia di a Corsica.
   </p>
   <p>
    Sient'è l'abate Letteron, Marc'Antone Ceccaldi, u so maiò di 8 anni, ne hè u solu autore inquantu à a forma è l'autore principale inquantu à u fondu.
   </p>
   <p>
    Filippini hà dedicatu a Storia di a Corsica à Alfonso d'Ornanu, figliolu di Sampieru Corsu.
   </p>
   <p>
    In u 1888, l'abate Letteron, prufissore di lettere in Bastia, traduce è publicheghja a Cronaca d'Anton Petru Filippini.
   </p>
   <p>
    == Note ==
   </p>
   <p>
    == Bibliugrafia ==
   </p>
   <p>
    Abate Letteron Storia di a Corsica - Tomu 1, Bulletinu di a Sucità di e scenze naturale è storichi di a Corsica, Stampa è libraria Vv Eugène Ollagnier, Bastia 1888.
   </p>
   <p>
    Anton Pietro Filippini, Istoria di Corsica, 2a edizione, Pisa, Presso Niccolò Capurro, 1827
   </p>
   <p>
    Scrittore corsu di u seculu XVI
   </p>
   <p>
    Storicu corsu
   </p>
  </body>
 </text>
</TEI>
