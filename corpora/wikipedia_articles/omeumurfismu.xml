<TEI>
 <teiHeader>
  <fileDesc>
   <titleStmt>
    <title>
     Omeumurfismu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Omeumurfismu"/>
     <date>
      2014-12-08T20:07:12Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Omeumurfismu
   </head>
   <p>
    In matematica, è più pricisamenti in tupulugia, un omeumurfismu (da u grecu homoios = simili è morphe = forma, da ùn cunfonda micca incù omumurfismu) hè una funzioni particulari frà spazii tupulogichi chì mudiddizighja l'idea intuitiva di "difurmazioni senza strappi".
   </p>
   <p>
    A nuzioni d'omeumurfismu hè monda impurtanti in tupulugia. Dui spazii tupulogichi X è Y culligati da un omeumurfismu sò ditti omeumorfi: da un puntu di vista tupulogicu, quisti sò praticamenti uguali. In particulari, ani listessi invarianti tupulogichi.
   </p>
   <p>
    == Difinizioni ==
   </p>
   <p>
    Un omeumurfismu frà dui spazii tupulogichi X è Y hè una funzioni cuntinua f:X\to Ychì hè ancu biunivoca è di a quali a inversa f^{-1}:Y\to X  hè anch'idda cuntinua.
   </p>
   <p>
    Una difinizioni equivalenti hè a siguenti: un omeumurfismu hè una currispundenza biunivoca f:X\to Y frà spazii tupulogichi tali ch'è un suttuinsemu A di X hè apartu s'è è solu s'idduu hè a so imaghjini f(A) in Y. Brevamenti, hè una currispundenza biunivoca frà spazii tupulogichi chì induci una currispundenza biunivoca frà i so aparti.
   </p>
   <p>
    S'iddu esisti un omeumurfismu trà X è Y, i dui spazii sò ditti omeumorfi. A rilazioni d'omeumurfismu frà spazii tupulogichi hè una rilazioni d'equivalenza.
   </p>
   <p>
    == Asempii ==
   </p>
   <p>
    === Intarvalli di a retta riali ===
   </p>
   <p>
    Sighini a dui numari riali. A funzioni
   </p>
   <p>
    f:[0,1] \to [a,b]
   </p>
   <p>
    f:x \mapsto a + (b-a)x
   </p>
   <p>
    hè un omeumurfismu. Infatti hè cuntinua, biunivoca, è a so inversa
   </p>
   <p>
    f^{-1}:[a,b] \to [0,1]
   </p>
   <p>
    f^{-1}:y\mapsto \frac{y-a}{b-a}
   </p>
   <p>
    hè anch'idda cuntinua. Ogni intarvallu chjusu è limitatu [a,b] hè dunqua omeumorfu à l'intarvallu [0,1]. Da a prubità transitiva suvita quinci ch'è l'intarvalli chjusi è limitati sò tutti omeumorfi frà iddi.
   </p>
   <p>
    Si virifichighja analugamenti ch'è l'intarvalli aparti (a,b) sò tutti omeumorfi frà iddi. È ancu: un intarvallu apartu hè omeumorfu à l'intreia retta riali
   </p>
   <p>
    \R par via di a funzioni tangenti
   </p>
   <p>
    f:(-\pi/2,\pi/2) \to \R
   </p>
   <p>
    f:x \mapsto \tan x.
   </p>
   <p>
    chì hè biunivoca, cuntinua è incù inversa cuntinua (a funzioni arcutangenti). A limitatezza ùn hè micca dunqua un invarianti tupulogicu: un spaziu limitatu com'è (0,1) pò essa omeumorfu à un spaziu illimitatu, com'è \R.
   </p>
   <p>
    == Prubità ==
   </p>
   <p>
    Dui spazii omeumorfi ani asattamenti listessi prubità tupulogichi (siparabilità, cunnissioni, simplicia cunnissioni, cumpattezza...). In u linguaghju di a tiuria di i catigurii, si dice ch'è un omeumurfismu hè un isumurfismu trà spazii tupulogichi.
   </p>
   <p>
    ==Noti==
   </p>
   <p>
    == Bibliugrafia ==
   </p>
   <p>
    Edoardo Sernesi, Giumitria 2, Bollati Boringhieri, Turinu 2006, ISBN 88-339-5548-6.
   </p>
   <p>
    ==Da vida dinò==
   </p>
   <p>
    Omeumurfismu lucali
   </p>
   <p>
    Isumurfismu
   </p>
   <p>
    Omeumurfismu (tiuria di i grafi)
   </p>
   <p>
    Tupulugia generali
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia in talianu.
   </p>
  </body>
 </text>
</TEI>
