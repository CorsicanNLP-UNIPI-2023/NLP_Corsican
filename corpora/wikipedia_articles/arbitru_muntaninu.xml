<TEI>
 <teiHeader>
  <fileDesc>
   <titleStmt>
    <title>
     Arbitru muntaninu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Arbitru%20muntaninu"/>
     <date>
      2019-05-08T18:27:02Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Arbitru muntaninu
   </head>
   <p>
    L' Arbitru muntaninu (o Albitru muntaninu) (Viburnum tinus) hè un arburettu o un picculu arburi chì faci parti di a famiglia di i Caprifoliaceae. Hè altu dui à trè metri. I casci sò opposti, ovali, longhi 5 à 10 cm. U so culori hè verdi scuru. Fiurisci da nuvembri à aprili. I fiori sò bianchi o appena rusulini. I frutti sò bagareddi neri o turchini scuri.
   </p>
   <p>
    L'Arbitru muntaninu hè urighjinariu di a rigioni mediterrania: Africa di u Nordu, Prossimu Urienti, Europa miridiunali, è ancu di l'Azzori è di l'Isuli Canarii.
   </p>
   <p>
    Esistini trè sottuspezii di Viburnum tinus:
   </p>
   <p>
    Viburnum tinus subsp. tinus: in u Mediterraniu.
   </p>
   <p>
    Viburnum tinus subsp. rigidum (syn. V. rigidum): in l'isuli Canarii.
   </p>
   <p>
    Viburnum tinus subsp. subcordatum: in l'Azzori.
   </p>
   <p>
    == In Corsica ==
   </p>
   <p>
    L'albitru muntaninu hè cumunu in Corsica. A sottuspezia prisenti in Corsica hè Viburnum tinus tinus.
   </p>
   <p>
    ==Lessiculugia==
   </p>
   <p>
    L'arbitru muntaninu hè ancu chjamatu u laniu.
   </p>
   <p>
    == Da veda dinò ==
   </p>
   <p>
    l'arbitru
   </p>
   <p>
    Caprifoliaceae
   </p>
  </body>
 </text>
</TEI>
