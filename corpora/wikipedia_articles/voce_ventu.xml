<TEI>
 <teiHeader>
  <fileDesc>
   <titleStmt>
    <title>
     Voce Ventu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Voce%20Ventu"/>
     <date>
      2018-11-02T18:00:08Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Voce Ventu
   </head>
   <p>
    Voce Ventu hè un gruppu di cantu corsu criatu in u 1995 è cumpostu d'amichi da sempri: Saveriu Tavera, Federiccu Poggi, Éric Ressouche, Federiccu Sini è Andria Fazi, isciuti par a maiò parti di a "Scola di cantu" di Natali Luciani. Anthony Geronimi s'aghjunghjarà à u gruppu uni pochi di anni dopu a so criazioni.
   </p>
   <p>
    Dopu à avè animatu i sirati di u cabaret aiaccinu " À u sonu di i chitarri" è essa si prudutti in numarosi loca à traversu a Corsica sana intarpritendu grandi classichi di a canzona corsa, u gruppu dicidi di passà à a criazioni. Ed hè tandu ch'isciarà l'album Rughju Di vita in u 2005 chì cunnusciarà un beddu successu. Hà suvitatu dopu da una magnifica avvintura incù u Giapponu è i scontri incù l'artisti di l'arcipelagu, chì darani locu à un album "Tessi Tessi " incù l'artista giappunesa Mieko Miyazaki è u viulunistu Emmanuel Solans, induv'eddi si mischiani i stili giappunesu è corsu. Un filmettu ducumintariu intitulatu "Quandu l'isuli si scontrani", rializatu da Samuel Lajus, ritraccia 'ss'avvintura.
   </p>
   <p>
    Dopu à essa statu assà attivu mentri circa 15 anni, u gruppu cunnusciarà un periudu di sonnu di uni pochi di anni prima di rimetta si à u travagliu in u 2015, di pocu strutturatu è incù u scopu di priparà i 20 anni di u gruppu. À i ghjorna d'oghji, ci sò 7 cantadori è 7 musicanti in u gruppu.
   </p>
   <p>
    == Discugrafia ==
   </p>
   <p>
    2005 : Rughju Di Vita
   </p>
   <p>
    2010 : Tessi Tessi (Rencontre Corse-Japon avec l'artiste Mieko Miyazaki)
   </p>
   <p>
    2010 : Di Culori È Di Sonnii
   </p>
   <p>
    2016 : Ci Serà Sempre Un Cantu
   </p>
   <p>
    ==Liami==
   </p>
   <p>
    u situ di Voce Ventu
   </p>
   <p>
    == Noti ==
   </p>
  </body>
 </text>
</TEI>
