<TEI>
 <teiHeader>
  <fileDesc>
   <titleStmt>
    <title>
     Lamentu di Ghjuvan' Cameddu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Lamentu%20di%20Ghjuvan%27%20Cameddu"/>
     <date>
      2014-03-23T14:30:06Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Lamentu di Ghjuvan' Cameddu
   </head>
   <p>
    == U lamentu==
   </p>
   <p>
    Dal mio palazzu, cupertu à verdi fronde
   </p>
   <p>
    Sù la Tasciana, niente si nasconde
   </p>
   <p>
    Vedu Carbini è Livia, vedu Portivechju è l'onde
   </p>
   <p>
    Meditandu il casu mio, la memoria si cunfonde.
   </p>
   <p>
    Cusì pensosu, privu d'ogni contentu
   </p>
   <p>
    Sfugar mi vogliu, cun lacrimosu accentu
   </p>
   <p>
    Poveru Ghjuvan' Camellu, dà principiu al suo lamentu
   </p>
   <p>
    Pregu voi che m'ascoltate, compatire al mio talentu.
   </p>
   <p>
    Io son banditu, nel più bel fior di l'anni
   </p>
   <p>
    Per mio fratellu, mortu cun tanti affanni
   </p>
   <p>
    Dopu d'aver lu ammazzatu, fù brusgiatu in li so panni
   </p>
   <p>
    Ma speru ch' ognunu dica, ch'o sò natu cù li sanni.
   </p>
   <p>
    Napuleone, fratellu sventuratu
   </p>
   <p>
    D'una donzella, si n'era innamuratu
   </p>
   <p>
    Poi partì per la Bastia, cun l'oggettu tantu amatu
   </p>
   <p>
    Non hè questu un gran' delittu, quandu l'omu hè seguitatu.
   </p>
   <p>
    Ma il padre invece, cun quel falsa ragione
   </p>
   <p>
    Il mio fratellu, lu fà metta in prigione
   </p>
   <p>
    Or considerate ognunu, quale fussi la cagione
   </p>
   <p>
    Cunniscendu di sua figlia, tutta quanta l'opinione.
   </p>
   <p>
    Quel' omu infame, mandò tuttu in ruvina
   </p>
   <p>
    È la sua figlia, chjamata Caterina
   </p>
   <p>
    La serrò dentru una stanza, corretta sera è matina
   </p>
   <p>
    Poi uccise il mio fratellu, d'un colpu di carapina.
   </p>
   <p>
    Subitamente, dopu aver lu ammazzatu
   </p>
   <p>
    Si sottomesse, al perfidu giuratu
   </p>
   <p>
    È cun mezi ed influenza, fù ben tostu giudicatu
   </p>
   <p>
    Senza dubbiu in cunsequenza, vense assoltu è liberatu.
   </p>
   <p>
    Ma per sua sorte, quel' uccisore ingratu
   </p>
   <p>
    Da u pelegrinu, anch'ellu fù ammazzatu
   </p>
   <p>
    Oggi davanti al Signore, confesserà il suo peccatu;
   </p>
   <p>
    Dirà bè ch'è l'unu hè mortu, è l'altru disgraziatu.
   </p>
   <p>
    Disgraziatu son io per la furesta
   </p>
   <p>
    Tuttu l'invernu, espostu à la timpesta
   </p>
   <p>
    Sempre errante è pelegrinu, dite mi chì vita hè questa:
   </p>
   <p>
    Una petra per cuscinu, la notte sottu la testa.
   </p>
   <p>
    Veloce assai, dir vogliu com'è lu ventu
   </p>
   <p>
    Piantu u ghjinochju, poi batte u cor' misentu
   </p>
   <p>
    U fosciò direttu à l'ombra, credu chì siamu u omentu
   </p>
   <p>
    Di mustrà u mio curaggiu, ch'eu la morti ùn hò spaventu.
   </p>
   <p>
    Sia maladettu, quel'die ch'è dast' el core
   </p>
   <p>
    Al mio fratellu, presu cun tantu amore
   </p>
   <p>
    Maladetti setti volti, sianu li toi genitori
   </p>
   <p>
    Causa di tanti guai, senza alcun' puntu d'onore.
   </p>
   <p>
    Ma s'io mi lagnu, tù o Caterina gemme
   </p>
   <p>
    Perchè tuo padre, col, mio fratello inseme
   </p>
   <p>
    Stanu messi in sepultura, quest' assai moltu ci preme
   </p>
   <p>
    Quantu volte il ferru pugne, duve assai menu si teme.
   </p>
   <p>
    Tale el passatu è l'avenire hè pienu
   </p>
   <p>
    Io più nun vedu, per me giornu serenu
   </p>
   <p>
    Vadu errante è pelegrinu, sempre lagnu è sempre penu
   </p>
   <p>
    Bastarebbe ch'è di sangue, nun si bagni lu tarrenu.
   </p>
   <p>
    Io pocu stimu la mio vita mischina
   </p>
   <p>
    Nè mi spaventu s'è la morte hè vicina
   </p>
   <p>
    Sonu un acellu di boscu, da lu monte à la marina
   </p>
   <p>
    Maladettu sia quel' giornu ch'è nascisti o Caterina.
   </p>
   <p>
    Suvente assai, mancanza di portore
   </p>
   <p>
    Senza pruvista, m'endebulisce il core
   </p>
   <p>
    Ho recorsu à la clemenza, di lu riccu è del pastore
   </p>
   <p>
    Generosi à l'accuglienza, li cumensarà il Signore.
   </p>
   <p>
    Poi cantu un fiume, vadu spigne la sete
   </p>
   <p>
    Contemplu l'onde, ove tranquilli è lieti
   </p>
   <p>
    Festegiandu sonu le pesce senza temere li reti
   </p>
   <p>
    Anche voi lu dicu, o Diu, più di me cuntenti sieti.
   </p>
   <p>
    O contentezza, o pace mia gradita
   </p>
   <p>
    Dove ne andaste, dulcezza di mia vita
   </p>
   <p>
    O Carbini u bel soggiornu, di stagion' bella hè fiorita
   </p>
   <p>
    Di ritornu à l'alegrezza, la speranza oggi hè finita.
   </p>
   <p>
    Poi sonnolente, cusì espostu alla crina
   </p>
   <p>
    U cor' mi dice: prendi la capapina
   </p>
   <p>
    Sei da fronti à li nemici è Delbos s'avvicina
   </p>
   <p>
    Si tù ùn ti levi in piedi, fatta hè la to ruvina.
   </p>
   <p>
    Mi svegliu invece, è più nun aspettu
   </p>
   <p>
    Un arbucellu, à me servi di tettu
   </p>
   <p>
    Sonu su la nuda terra, senza focu è senza lettu
   </p>
   <p>
    El cantu del barbagiamu hè l'unico mio dilettu.
   </p>
   <p>
    Il giornu avieni, frà segni d'allegria
   </p>
   <p>
    Cantan' gli ocelli, ma che dolce armunia
   </p>
   <p>
    Confortu della tristezza, mia solita cumpagnia
   </p>
   <p>
    Tantu lieta hè la sua sorte, quant'hè torbida la mia.
   </p>
   <p>
    Sonu i Lanfranchi, superbi ed orgogliosi
   </p>
   <p>
    À sua manera, pratendinu li cosi
   </p>
   <p>
    Furinu li sue nemice, compiacenti è generosi
   </p>
   <p>
    Ma giammai i Nicolai, sorteranu vergognosi.
   </p>
   <p>
    U porta vista, tandu versu Livia
   </p>
   <p>
    Vegu i nemici, Delbos in cumpagnia
   </p>
   <p>
    Vegu prendere u camminu, di Zonza è Santa Lucia
   </p>
   <p>
    Ma quandu ci scontreremu, li surtarà la pazzia.
   </p>
   <p>
    O quantu volti, vedu la forza armata
   </p>
   <p>
    Da me vicinu, marcchiendu à la pedata
   </p>
   <p>
    M'à porta l'armi di Francia, è l'hò sempri rispettata
   </p>
   <p>
    Basta ch'è non mi costringa, di vena à la fucilata.
   </p>
   <p>
    Mi luce assai, di voglia com'è el ventu
   </p>
   <p>
    Pianta el ghinocchiu, poi batta el cuor mi sentu
   </p>
   <p>
    È focu direttu à l'iombra, credu ch'è sia el mumentu
   </p>
   <p>
    Di mostrare el mio curaggiu, di la morte ùn hò spaventu.
   </p>
   <p>
    O madre cara, tù chjami li to figli
   </p>
   <p>
    Unu hè sepoltu è l'altru nei perigli
   </p>
   <p>
    La tua voce più non sentu, nè menu li to cunsigli
   </p>
   <p>
    Prega l'angelu custode, chì la morte non lo pigli.
   </p>
   <p>
    Voi caru padre, surelle del mio amore
   </p>
   <p>
    Pur lo comprendu, quantu vi piange il core
   </p>
   <p>
    La vostra trista esistenza hè una vita di dulore
   </p>
   <p>
    Ma megliu hè star vi ne afflitti, h'è vive cun disonore.
   </p>
   <p>
    Caru fratellu, io vendicar ti vogliu
   </p>
   <p>
    Ti l'hò promessa, sopra di quellu scogliu
   </p>
   <p>
    Quandu il tuo sangue gentile, bevette cun gran curdogliu
   </p>
   <p>
    La tragedia di tua morte, tingerebbe più d'un fogliu.
   </p>
   <p>
    Quì cessu il mio cantu, addiu miei genitori
   </p>
   <p>
    Addiu parenti, sustegnu del mio core
   </p>
   <p>
    Della mia trista sventura, mi raccomandu al Signore
   </p>
   <p>
    Il vostru Ghjuvan'Camellu, nun vi farà disonore.
   </p>
   <p>
    ==Rifarenzi==
   </p>
   <p>
    Auddè
   </p>
   <p>
    Peretti, Petru Paulu, Campu, 1966
   </p>
   <p>
    ==Da veda dinò==
   </p>
   <p>
    u vociaru di Ghjuvan Cameddu
   </p>
   <p>
    Lamentu
   </p>
  </body>
 </text>
</TEI>
