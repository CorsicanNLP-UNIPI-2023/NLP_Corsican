<TEI>
 <teiHeader>
  <fileDesc>
   <titleStmt>
    <title>
     Ebrei di Corsica
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Ebrei%20di%20Corsica"/>
     <date>
      2017-04-18T00:36:22Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Ebrei di Corsica
   </head>
   <p>
    In Corsica, dapoi l'annu 800, assai immigrazioni ebreie si sò prudutte. Durante seculi sò vinuti da l'Egittu, da Napuli, Paduva, Genuva, Milanu è Turinu.
   </p>
   <p>
    == Prima Immigrazione Mizrahim ==
   </p>
   <p>
    A storia di i Ghjudei in Corsica data da l'annu 800, quandu una grande immigrazione vinuta da l'Egittu s'impiantò in u Pumonti di a Corsica ; una grande parte di issi ebrei mizrahim scrivìa è parlava l'ebreu. A più grande parte di elli si sò stallati cerca di un paese numatu Livìa, lucalizatu in terre cerca di Portivechju. Più tardi, a cummunità si hè dispersa dapertuttu in Corsica. In alcuni paesi di e muntagne, chjese pussedanu sempre tracce di documenti scritti in ebreu cerca di quelli scritti in latinu.
   </p>
   <p>
    == Immigrazione di l'ebrei di l'Italia meridiunale ==
   </p>
   <p>
    Tra l'anni 1500 è 1530, milli ebrei vinuti da Napuli è di L'Italia meridiunale anu fughjitu e persecuzioni è si sò stabiliti in e muntagne di u centru di a Corsica.
   </p>
   <p>
    == Immigrazione di l'ashkenaziti di Paduva è di l'Italia di u Nordu ==
   </p>
   <p>
    === Ashkenaziti di Paduva  ===
   </p>
   <p>
    Tra l'annu 1590 è l'annnu 1684, l'ebrei ashkenaziti di Paduva in u Venetu sò ubbligati di vive in un ghetto dapoi 1516. Issu periodu fù pienu di viulenze contru à a cummunità ebrea. Una grande parte decide dopu issi disastrosi avvenimenti di emigrà in Corsica.
   </p>
   <p>
    L'abitanti i chjamavanu i Padovani, Issa casata ghjè assai sparsu oghje in l'isula.
   </p>
   <p>
    === Ashkenaziti di l'Italia di u Nordu ===
   </p>
   <p>
    U finomenu di persecuzione cuntinua in Italia di u Nordu è l'immigrazione ghjudea a più cunnisciuta succede trà l'anni 1750 è 1769.
   </p>
   <p>
    Pasquale Paoli fù venne in Corsica trà 5000 è 10000 Ebrei di u nordu di l'Italia : da Milanu, da Turinu, da Paduva è da Genuva, per fà rivive l'isula dopu i 4 seculi d'occupazione genuvesa. Sò cunsiderati in Corsica cume uguali, Pasquale Paoli dichjara chì "L'Ebrei anu i listelli diritti chì i Corsi perchè cundividenu a listessa sorte". L'ebrei pudìanu cusì praticà liberamente u so cultu, ciò ch'ùn era micca u casu in a più grande parte di i paesi di u mondu.
   </p>
   <p>
    == Israele ==
   </p>
   <p>
    A Corsica hè u solu locu di tutta l'Auropa induve nessunu attu antisemitu ùn hè mai statu dichjaratu è durante a Siconda Guerra Mundiale, nessunu ghjudeu di Corsica hè statu dinunciatu.
   </p>
   <p>
    In 1947, a Corsica cuntribuisce à a criazione di u Statu d'Israele è un associu Corsica-Israele si hè messa in piazza per ligà e duie cummunità.
   </p>
   <p>
    == Ligami Esterni ==
   </p>
   <p>
    http://www.terredisrael.com/infos/juifs-et-corses-freres-darmes/
   </p>
   <p>
    http://larchemag.fr/Didier Long-entre la Corse et Juifs c'est une histoire d'âme/
   </p>
   <p>
    http://www.harissa.com/news/article/lhistoire-des-juifs-en-corse
   </p>
   <p>
    https://jforum.fr/les-juifs-de-corse-une-histoire-si-meconnue.html
   </p>
   <p>
    == Articuli Cunnessi ==
   </p>
   <p>
    Storia di a Corsica
   </p>
   <p>
    Ebrei
   </p>
   <p>
    Israele
   </p>
   <p>
    Corsica
   </p>
   <p>
    Italia
   </p>
   <p>
    Venetu
   </p>
   <p>
    Genuva
   </p>
   <p>
    Pasquale Paoli
   </p>
   <p>
    Storia di a Corsica
   </p>
  </body>
 </text>
</TEI>
