<TEI>
 <teiHeader>
  <fileDesc>
   <titleStmt>
    <title>
     Ghjacumu Santu Versini
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Ghjacumu%20Santu%20Versini"/>
     <date>
      2019-10-03T11:17:15Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Ghjacumu Santu Versini
   </head>
   <p>
    Ghjacumu Santu Versini (1867-1922) hè statu un autore è pueta in lingua corsa.
   </p>
   <p>
    ==Biugrafia==
   </p>
   <p>
    Ghjacumu Santu Versini hè natu in Marignana u 10 aprile di u 1867. Era u figliolu di Ghjuvan' Dumenicu Versini (1838-1927) è di Livia Maria Antonini (1845-1892). S'hè maritatu in Aiacciu u 28 d'aprile di u 1885 incù Maria Nunzia Orsini detta Clementina. Incun ella ebbi un figliolu: Ghjuvan' Dumenicu (1885-1887). Si rimaritò dopu, u 28 di dicembre di u 1894, in Marignana incù Saveria Furtunata Versini (1869-1956).
   </p>
   <p>
    Hà fundatu a Cyrnos-revue in u 1911 è ni fù u direttore durante parechji anni.
   </p>
   <p>
    Ghjacumu Santu Versini hè statu dinù u fundatore incù Saveriu Paoli di a rivista A Cispra di marzu 1914. Ùn hè statu publicatu cà un solu numeru di a rivista, chì subitu dopu hè vinuta a guerra. Ma A Cispra publicò puesie di prima trinca cum'è quelle di l'autore (in particulare M'innamoru o Neve) è ebbi dopu un'influenza prufonda annantu à U Riacquistu, prumuvendu in particulare u cuncettu di soluzione pulitica à u prublemu corsu è quellu d'autonomia par a Corsica.
   </p>
   <p>
    Ghjacumu Santu Versini hà cullaburatu dopu à u ghjurnale aiaccinu "L'Eveil" da dicembre di u 1921 à ottobre di u 1922. U cugnome di Ghjacumu Santu Versini era "Buscagliolu". Di prufissione, hè statu stitutore in Marignana.
   </p>
   <p>
    Hè cunsideratu cum'è un pueta corsu di prima trinca. Com'ellu a dice Julian Mattei: "Trova omu in a so opera una scrittura delicata assai capace à dì u mondu cù una sensibilità ricercata cum’è ind’è a so puesia "M'innamoru".
   </p>
   <p>
    Ghjacumu Santu Versini morsi in Aiacciu u 21 dicembri di u 1922.
   </p>
   <p>
    ==Opere==
   </p>
   <p>
    Sirinatu: un sirinatu publicatu di marzu 1914 in A Cispra.
   </p>
   <p>
    U Pastore: una puesia publicata di marzu 1914 in A Cispra. Hè dedicata à u missiavu di l'autore.
   </p>
   <p>
    Dialogu: un dialogu in versi  trà a Corsica è a Francia publicatu di marzu 1914 in A Cispra.
   </p>
   <p>
    M'innamoru: una puesia scritta in A Soccia in u 1988 è publicata di marzu 1914 in A Cispra.
   </p>
   <p>
    Neve: una puesia publicata di marzu 1914 in A Cispra.
   </p>
   <p>
    Vindetta: una puesia publicata di marzu 1914 in A Cispra
   </p>
   <p>
    Ave Maria
   </p>
   <p>
    À i me Sculari: una puesia creata in u 1921.
   </p>
   <p>
    Fiore è Fritelle: una puesia publicata u 4 maghju di u 1922 in L'Èveil.
   </p>
   <p>
    À mezanotte in puntu: una puesia publicata in un'articulu entitualtu Versini Ghjacumu Santu, in Rigiru n°7, Edizione Ambrosini Niculaiu, 1977.
   </p>
   <p>
    == Note ==
   </p>
   <p>
    ==Bibliugrafia==
   </p>
   <p>
    Matteu Ceccaldi (1976) Antulugia di a litteratura corsa, Klincksieck: Parighji
   </p>
   <p>
    Saveriu Paoli è Ghjacumu Santu Versini, A Cispra - Antologia Annuale, Marseglia, marzu 1914
   </p>
   <p>
    ==Ligami==
   </p>
   <p>
    Videu: Dumenicantone Geronimi parla di Ghjacumu Santu Versini
   </p>
   <p>
    Julian Mattei, "Ghjacumu Santu Versini", Mediateca Culturale di a Corsica è di i Corsi, consultatu u 2 mai di u 2015, http://m3c.univ-corse.fr/omeka/items/show/1047.
   </p>
   <p>
    Ghjuvan' Guidu Talamoni, Versini Ghjacumu Santu (1867-1922), L'Enciclopedia di a Corsica
   </p>
   <p>
    Versini, Ghjacumu Santu
   </p>
   <p>
    Versini, Ghjacumu Santu
   </p>
  </body>
 </text>
</TEI>
