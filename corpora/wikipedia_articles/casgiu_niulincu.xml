<TEI>
 <teiHeader>
  <fileDesc>
   <titleStmt>
    <title>
     Casgiu niulincu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Casgiu%20niulincu"/>
     <date>
      2016-03-11T16:58:20Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Casgiu niulincu
   </head>
   <p>
    U Casgiu niulincu hè un tipu di casgiu di Corsica, fabbricatu solu in a rigione di u Niolu, chì si trova in l'alta valle di u Golu.
   </p>
   <p>
    == Storia ==
   </p>
   <p>
    Dapoi sempre, u Niolu he statu cunsideratu cum'è unu di i lochi prediletti di i pastori corsi. Ne tistimunieghja sempre avà u stradellu di a muntagnera è i numerosi ponti genuvesi scumpartuti intornu à u Niolu è chì li parmettianu di praticà l'impiaghjera, a falata in e piaghje di u litturale d'inguernu, è a muntagnera, a cullata in muntagna mentre l'estate.
   </p>
   <p>
    'Ssi muvimenti di muntagnera anu datu locu à dui tipi di casgi, fabbricati duie volte à l'annu, ma anu cuntribuitu dinù à a prupagazione di u sapè fà di i pastori niulinchi in u Falasorma, a Balagna, a Costa orientale è u punente di a Corsica.
   </p>
   <p>
    Terra di pastori dapoi di i seculi, u Niolu ne hà persu molti incù a Siconda Guerra mundiale, dapoi a fine di a muntagnera à parte di a metà di u seculu XX, è più ricentemente incù l'obbligu di fabbricà casgi à e norme imposte. Eppuru fermanu qualchì picculi produttori chì assicureghjanu a cuntinuità di a fabricazione di 'ssu casgiu sidondu l'antiche tradizione, scumpartuti in i cinqui cumune di u Niolu : Albertacce, Casamacciuli, Calacuccia, Lozzi è Corscia.
   </p>
   <p>
    == Fabricazione ==
   </p>
   <p>
    'Ssu casgiu fattu incù u latte di pecura o incù u latte di capra hà unu pesu mediu di 400 grammi.
   </p>
   <p>
    Dopu à un'affinata di 3 à 4 mesi in una cantina umita, ne sgaghja un odore pronunciatu, a so pasta tipicamente  pizzica sottu à u palatu.
   </p>
   <p>
    U so periodu ottimu di tastatura si stende da aprile à sittembre mentre a muntagnera.
   </p>
   <p>
    == Note ==
   </p>
   <p>
    ==Ligami==
   </p>
   <p>
    Videu: U casgiu niulincu
   </p>
   <p>
    == Da vede dinù ==
   </p>
   <p>
    casgiu corsu
   </p>
   <p>
    Niolu
   </p>
   <p>
    Fiera di u Casgiu
   </p>
   <p>
    Casgiu picurinu
   </p>
   <p>
    Casgiu corsu
   </p>
  </body>
 </text>
</TEI>
