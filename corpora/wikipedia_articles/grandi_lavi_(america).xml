<TEI>
 <teiHeader>
  <fileDesc>
   <titleStmt>
    <title>
     Grandi Lavi (America)
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Grandi%20Lavi%20%28America%29"/>
     <date>
      2019-07-01T20:48:28Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Grandi Lavi (America)
   </head>
   <p>
    I Grandi Lava di l'America sittintriunali sò un cumplessu di cinqui lava d'acqua dolci, tutti frà i più grandi di u mondu, chì custituisci una spezia di mari internu frà i Stati Uniti è u Canada.
   </p>
   <p>
    == Carattaristichi ==
   </p>
   <p>
    I cinqui lava sò (da punenti à livanti, veni à dì à l'ingrossu da monti à vaddi):
   </p>
   <p>
    Lavu Supiriori (u più vastu è prufondu);
   </p>
   <p>
    Lavu Michigan (l'unicu cumplittamenti cumpresu in i cunfini statunitensi);
   </p>
   <p>
    Lavu Huron (u sicondu par superficia; à u so internu si trova Manitoulin, l'isula lacustri più grandi di u mondu);
   </p>
   <p>
    Lavu Erie, chì cunteni u minori vulumu di acqua;
   </p>
   <p>
    Lavu Ontariu, u più chjucu par via di a superficia;
   </p>
   <p>
    Di u sistemu faci parti ancu u rilativamenti chjucu Lavu St. Clair, chì si trova nantu à a lingua di terra chì sipara i lava Huron è Erie. I lava Michigan è Huron sò à listessu liveddu è ùn sò micca culligati da un fiumu ma da i stretti di Mackinac (tantu ch'è poni essa cunsidarati com'è dui sizioni di un unicu lavu), mentri l'altri sò culligati da i fiuma St. Marys (da u Supiriori à l'Huron), St. Clair (da l'Huron à u St. Clair), Detroit (da u St. Clair à l'Erie) è Niagara (da l'Erie à l'Ontariu), annantu à u quali si trovani i famosi cascati. U sistemu hè culligatu à u mari da u fiumu San Lorenzo, chì sfocia in l'Atlanticu.
   </p>
   <p>
    I Grandi Lava sò sempri stati impurtanti vii di cumunicazioni, è oghji grazia à parechji canali artificiali (par asempiu u canali Welland, chì parmetti di passà da u lavu Ontariu à u lavu Erie, fendu l'avvinta di i cascati di u Niagara) navi di grossu tunniddaghju poni ricuddà da l'Atlanticu finu à l'estremità di i lava Michigan è Supiriori. A faciulità di i cumunicazioni hà fattu ch'è molti di i più impurtanti cità di u Canada (Toronto annantu à u lavu Ontariu, Ottawa, Montréal è Québec annantu à u San Lorenzu) è di i Stati Uniti (Chicago annantu à u lavu Michigan, Detroit annantu à l'umonimu fiumu, Cleveland è Buffalo annantu à u lavu Erie) surghjissini annantu à i lava o nantu à i vii d'acqua chì i cullegani trà eddi è à u mari.
   </p>
   <p>
    I grandi lava bagnani i costi di a pruvincia canadesa di l'Ontariu (un'altra pruvincia canadesa, u Québec, hè travirsata da u San Lorenzu) è di i stati statunitensi di Minnesota, Wisconsin, Illinois, Indiana, Michigan, Ohio, Pennsylvania è New York.
   </p>
   <p>
    == Dati giugrafichi ==
   </p>
   <p>
    == Noti ==
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia taliana.
   </p>
   <p>
    Giugrafia
   </p>
  </body>
 </text>
</TEI>
