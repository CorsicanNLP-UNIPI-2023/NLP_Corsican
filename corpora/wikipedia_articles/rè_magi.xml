<TEI>
 <teiHeader>
  <fileDesc>
   <titleStmt>
    <title>
     Rè Magi
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/R%C3%A8%20Magi"/>
     <date>
      2014-10-02T05:05:00Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Rè Magi
   </head>
   <p>
    In a tradizioni cristiana i Rè Magi (o Rè Maghi) sò parechji magi, chì sicondu u Vangelu di Matteiu giunsini da l'Orienti a Ghjerusalemma par adurà u Bambinu, u rè di i Ghjudei, chì era appena natu. I magi viniani da a Persia. è funi i primi parsunaghi riligiosi ad adurà Ghjesù.
   </p>
   <p>
    == U racontu di Matteiu ==
   </p>
   <p>
    U Vangelu di Matteiu hè l'unicu testu biblicu chì discrivi 'st'episodiu. Sicondu u racontu evangelicu, i Magi, à u so arrivu in Ghjerusalemma, fecini visita prima à Erodu, u rè di a Ghjudea, chirendu ind'eddu era "u rè chì era appena natu", chì aviani vistu nascia a so stedda.
   </p>
   <p>
    U strattu di Matteiu ùn priciseghja micca inveci u numaru di rè magi, ma sicondu a tradizioni, erani trè. 'Ssa tradizioni hè basata annantu à u fattu chì ci erani trè doni: l'oru, l'incensu è a mirra. Ma u testu uriginali mintuveghja solu parechji Magi da l'Orienti (μαγοι απο ανατολων). I so nomi erani: Gasparu, Melchioru è Baltazaru.
   </p>
   <p>
    == U significatu di u tarmini 'magi' ==
   </p>
   <p>
    Magi hè a traslitterazioni di u tarmini grecu magos (μαγος, plurali μαγοι). Si tratta di un titulu riferitu specificamenti à i re-sacirdoti di u Zoroastrisimu tipichi di l'ultimu periodu di l'imperu persianu.
   </p>
   <p>
    "I trè rè pagani sò stati chjamati Magi micca parchì eddi erani virsati in l'arti magichi, ma piuttostu pa a so grandi cumpitenza in a disciplina specifica di l'astrulugia.
   </p>
   <p>
    Ind'è Erodutu a parola magoi era assuciata à i parsunaghji di l'aristucrazia di a Media è in particulari, à i sacirdoti astronomi di a riligioni zoroastriana.
   </p>
   <p>
    Ancu s'è u sustantivu maschili magi'' (μαγοι) hè statu usatu parechji volti in riferimentu à una donna (par asempiu in l'Antulugia Palatina è in Luciano di Samosata), l'appartinenza à a classa di i magi era risirvata à i masci adulti. L'antichi magi erani persiani.
   </p>
   <p>
    A stedda chì attraversa u celi, ch'è a lighjenda è l'icunugrafia indicani com'è a Stedda di Betelemma hè riprisintata à spessu com'è una cometa dutata di coda. In u racontu evangelicu, a stedda ùn hè micca l'unicu segnu à idantificà a piccula cità di Betelemma.
   </p>
   <p>
    == Da veda dinò ==
   </p>
   <p>
    Natali
   </p>
   <p>
    rè
   </p>
   <p>
    Natale
   </p>
  </body>
 </text>
</TEI>
