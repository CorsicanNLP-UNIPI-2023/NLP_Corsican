<TEI>
 <teiHeader>
  <fileDesc>
   <titleStmt>
    <title>
     Mintrastu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Mintrastu"/>
     <date>
      2019-10-03T11:20:04Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Mintrastu
   </head>
   <p>
    Mentha suaveolens insularis
   </p>
   <p>
    U mintrastu (o a mintrastella) (Mentha suaveolens insularis) hè una pianta chì faci partita di a famiglia di i Lamiaceae. U mintrastu hè cumunu in parechji isuli di u Maritarraniu com'è a Sardegna, a Sicilia è a Corsica. Si trova in i loca umiti, par asempiu accantu à i vadini.
   </p>
   <p>
    U mintrastu hè altu sin'à 80 cm.
   </p>
   <p>
    U mintrastu fiurisci da ghjugnu à sittembri.
   </p>
   <p>
    Un sinonimu di Mentha suaveolens insularis hè: Mentha rotundifolia subsp. insularis.
   </p>
   <p>
    == In Corsica ==
   </p>
   <p>
    U mintrastu hè cumunu in Corsica.
   </p>
   <p>
    == Citazioni ==
   </p>
   <p>
    U mintrastu hè mintuvatu qualchì volta in a litteratura è in u cantu corsu. Par asempiu:
   </p>
   <p>
    in a puisia di Carulu Giovoni:
   </p>
   <p>
    Addiu, dolci virdura
   </p>
   <p>
    U mintrastu è la filetta
   </p>
   <p>
    È la canzona quieta
   </p>
   <p>
    In i nidi di friscura.
   </p>
   <p>
    in a canzona U francà di i staghjoni di Surghjenti:
   </p>
   <p>
    Spadanscia a me muntagna suttu à a vampa di lu soli.
   </p>
   <p>
    U mintrastu 'llu so adori incurunighja lu matticciu
   </p>
   <p>
    in a Predica di a rustaghja di Monsignori di la Fuata:
   </p>
   <p>
    Li sgarzunotti ti coglini li fica ?
   </p>
   <p>
    Chì ci hè bisognu chì nimu la ti dica ?
   </p>
   <p>
    Pensi forsi di parà li
   </p>
   <p>
    Cù u mintrastu o cù l'urtica ?
   </p>
   <p>
    Ci vol pronta la lamaghja:
   </p>
   <p>
    Comu fà senza rustaghja ?
   </p>
   <p>
    == Rifarenzi ==
   </p>
   <p>
    Mentha suaveolens subsp. insularis (in francesu)
   </p>
   <p>
    Gamisans, J.  &amp; Jeanmonod, J. (1993) Catalogu di i pianti vascularii di Corsica - Catalogue des plantes vasculaires de la Corse, Conservatoire et jardin botanique de la ville de Genève: Genève (in francesu)
   </p>
   <p>
    == Da veda dinò ==
   </p>
   <p>
    a menti
   </p>
   <p>
    Lamiaceae
   </p>
  </body>
 </text>
</TEI>
