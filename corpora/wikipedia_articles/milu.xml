<TEI>
 <teiHeader>
  <fileDesc>
   <titleStmt>
    <title>
     Milu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Milu"/>
     <date>
      2014-08-17T19:10:30Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Milu
   </head>
   <p>
    Milu (in grecu Μήλος - Mìlosi ) hè un' isula greca di u Mari Egeiu d'urighjina vulcanica, chì si trova in l'angulu sudu-uccidintali di l'arcipelagu di i Cicladi.
   </p>
   <p>
    Milu hà una longa storia è cunserva tistimunianzi minoichi, ellinistichi, rumani è bizantini.
   </p>
   <p>
    Amministrativamenti hè una cumuna di a periferia di l'Egeiu Miridiunali (unità periferica di Milu). A maiò parti di a pupulazioni di Milu stà in a parti nordu-uriintali induva si trovani i paesi di Plaka (chì hè u capilocu di l'isula), Tripiti, Pollonia è Adamas, u portu principali di l'isula ind'eddi partini è ghjunghjini i traghetti. U restu di l'isula hè inveci guasi privu d'insidiamenti umani, ùn ci sò micca stradi asfaltati è calchì volta i spiaghji sò raghjunghjibuli solu da u mari.
   </p>
   <p>
    == Storia ==
   </p>
   <p>
    ===Assediu è cunquista atinesa===
   </p>
   <p>
    L'isula di Milo fù a prutagonista di una brutali accupazioni ricuddanti à u V seculu a.C., à l'ebbica di a guerra di u Peloponnesu (431-404 a.C.). I mutivazioni di l'episodiu in quistioni sò diffarenti, sicondu Isocrate oppuri Tucidide: sicondu u prima, l'isula di Melu era una di quiddi chì erani alliati d'Atena prima di a guerra, chì parò si ni saria piuttostu alluntanata, ghjunghjendu tuttu à fattu à furniscia aiutu a Sparta; sicondu Tucidide, inveci, Melo ùn era mai stata alliata di Atena, ma apposta ch'edda ni era moltu vicina, a cità egemona, par mutivi di sicurezza probbia, avaria vulsutu attirà la in a so orbita probbia, impitendu parò annantu à l'indicisioni di l'isulani.
   </p>
   <p>
    Qualunqua fussi a rialità, pari ch'è Atena avissi inviatu più di un ambasciadori par pruvà à cunvincia l'abitanti di Milu, ma chì, di fronti à a so oppusizioni, saria ghjunta dopu à a cunclusioni ch'è a situazioni ùn pudia essa risolta ch'è da a forza: in l'annu 416 a.C., un annu di paci in a guerra incù Sparta (vista a paci di Nicia di u 421 a.C.), inviò a so probbia straputenti flotta contru a piccula isula. Dopu un assediu chì durò moltu più ch'è Atena l'aspittava, l'isula fù custretta à renda si, è Atena applicò una "punizioni" spietata: tutti i masci adulti funi uccisi è a pupulazioni chì firmava fù ridutta in schiavitù.
   </p>
   <p>
    U storicu Lucianu Canfora, in u so vulumu U mondu di Atena, pari spusà a tesa di  Isocrate, ma quissa ùn attinuisci micca a critica sivera à u cumpurtamentu d'Atena.
   </p>
   <p>
    == Amministrazioni ==
   </p>
   <p>
    A cumuna umonima cumprendi, in più di Milo, ancu l'isuli disabitati di Antimilo è Akradies, incù una pupulazioni di 4.771 abitanti à u censimentu di l'annu 2001.
   </p>
   <p>
    == Turisimu ==
   </p>
   <p>
    In i primi anni 2000 ancu Milu hè stata righjunta da u turisimu di massa. L'impresa turistica lucali hà infatti fattu mori publicità annantu à l'isula, chì rispettu à l'anni pricidenti hè avali più faciulamenti raghjunghjibuli in tempi brevi da u Pireo incù traghetti viloci.
   </p>
   <p>
    L'isula mostra intarissantissimi finomini giulogichi com'è surghjenti caldi è rocci multicolori, litturali "lunarii" è un'autanticità chì ùn hè ancora assirvita à u turisimu di massa.
   </p>
   <p>
    In a parti uriintali di l'isula i stradi sò par a maiò parti in catramu, i ristanti quantunqua ani una bona parcurribilità. In a parti nordu-uriintali (à u sudu di Pollonia) principia a zona mineraria.  Diffarenti hè a situazioni in a parti uccidintali. I stradi ùn sò micca incatramati è à spessu u so fondu scunnessu hè custituitu da petri di diversi diminsioni.
   </p>
   <p>
    == Noti ==
   </p>
   <p>
    == Da veda dinò ==
   </p>
   <p>
    Lista d'isuli di a Grecia
   </p>
   <p>
    Venera di Milo
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia in talianu.
   </p>
  </body>
 </text>
</TEI>
