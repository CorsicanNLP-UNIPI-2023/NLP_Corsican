<TEI>
 <teiHeader>
  <fileDesc>
   <titleStmt>
    <title>
     Golu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Golu"/>
     <date>
      2015-05-13T18:24:15Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Golu
   </head>
   <p>
    U Golu hè un fiume di a Corsica nordu-orientale, u più longu di l'isula incù più di 89 km di percorsu, chì si svolghje tuttu in u territoriu di u Cismonte.
   </p>
   <p>
    ==Percorsu==
   </p>
   <p>
    U Golu nasce da e pendite di u Paglia Orba à circa 2000 metri d'altitudine, è mantinendu per guasi tuttu u tracciatu una direzzione privalente Nordu-Punente/Sudu-Livante, sfocia dopu in u mar' Tirrenu vicinu à u Stagnu di Biguglia, in i circondi di l'aeruportu di Bastia-Puretta. Ùn traversa micca impurtanti centri abitati. In i circondi di Calacuccia alimenteghja un lavu artificiale. I so affluenti principali sò l'Ascu è a Casaluna.
   </p>
   <p>
    U Golu hè un corsu d'acqua abbastanza breve ma riccu d'acqua, incù una purtata media di 14.1 metri cubi à a siconda in Volpaghjola, ma incù fluttuazione staghjunale assai impurtante.
   </p>
   <p>
    U fiume hà datu u nome à l'anzianu dipartimentu di u Golu, criatu in u 1796 è suppressu in u 1811 incù a custituzione di u dipartimentu unicu di a Corsica. U dipartimentu di Cismonte, criatu in u 1976, hà listesse limite geugrafiche ch'è u pricidente dipartimentu di u Golu.
   </p>
   <p>
    === Affluenti ===
   </p>
   <p>
    L'affluenti di u Golu sò:
   </p>
   <p>
    l'Ascu
   </p>
   <p>
    a Casaluna
   </p>
   <p>
    === I rampali è l'usine elettriche ===
   </p>
   <p>
    u rampale di Calacuccia, l'usina elettrica di Sovenzia
   </p>
   <p>
    u rampale di Corscia, l'usina elettrica di Corscia
   </p>
   <p>
    a centrale elettrica di Castirla (360 m)
   </p>
   <p>
    u rampale à u nordu di Ponte à a Leccia (177 m)
   </p>
   <p>
    u rampale di Prunelli di Casacconi (68 m)
   </p>
   <p>
    l'anziana usina elettrica di Chjuselli (54 m) (Prunelli di Casacconi)
   </p>
   <p>
    a riserva d'acqua di Gazza (51 m) (Prunelli di Casacconi)
   </p>
   <p>
    u rampale di Lucciana (48 m)
   </p>
   <p>
    == Citazione ==
   </p>
   <p>
    Accade chì u Golu fussi citatu in a cultura corsa. Per esempiu:
   </p>
   <p>
    in a spressione beie si à Golu chì vole dì: avè assai sete
   </p>
   <p>
    in a canzone Golu di Felì:
   </p>
   <p>
    Monte Cintu mi dà è friscura è purezza
   </p>
   <p>
    Falgu salti saltendu da teppa à cutalone
   </p>
   <p>
    Sò u fiume sò Golu di fole è di passione
   </p>
   <p>
    Ma pocu à tè ti preme o Senna à tè fiumone
   </p>
   <p>
    in u pruverbiu: U pentone luteracciu imbriglia Golu è u Vescuvacciu
   </p>
   <p>
    == Note ==
   </p>
   <p>
    == Riferimenti ==
   </p>
   <p>
    Ciavatti, Petru (dir. redazzione) Dizziunariu U Muntese'', 1984, Albiana
   </p>
   <p>
    == Ligami ==
   </p>
   <p>
    Golu, puesia di Ghjacumu Thiers, Interromania
   </p>
   <p>
    == Da vede dinù ==
   </p>
   <p>
    Lista di fiumi di Corsica
   </p>
   <p>
    Fiumi di Corsica
   </p>
  </body>
 </text>
</TEI>
