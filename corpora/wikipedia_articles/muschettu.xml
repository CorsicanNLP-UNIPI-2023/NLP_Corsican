<TEI>
 <teiHeader>
  <fileDesc>
   <titleStmt>
    <title>
     Muschettu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Muschettu"/>
     <date>
      2016-08-13T13:10:07Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Muschettu
   </head>
   <p>
    U muschettu (Regulus regulus) hè un acellu di a famiglia di i Regulidi.
   </p>
   <p>
    == Descrizzione ==
   </p>
   <p>
    U muschettu hè u più chjucu acellu europeu (menu di 10 cm di lunghezza), cupertu di piume di culore grisgiu o olivastru, attravirsatu da strisce bianche annantu à l'ale. Annantu à u capu hà una striscia gialla (o ancu arancione ind'è u masciu) trà duie strisce nere. Dispone d'un bizzicu cortu è pinzutu.
   </p>
   <p>
    == Biolugia ==
   </p>
   <p>
    Insettivoru, incù un cumpurtamentu gregariu, d'inguernu u muschettu pò furmà gruppi incù diverse spezie di Paridae. Ùn teme micca particularmente l'omu, è si lascia avvicinà ancu à distanze corte.
   </p>
   <p>
    == Distribuzione è ambiente==
   </p>
   <p>
    U muschettu campa per u più in e fureste di pini di l'Europa sittentriunale è di l'Asia. Hè un acellu parzialmente migratore: mentre parechje pupulazione sò sedentarie, altre nidificheghjanu in e zone più sittentriunale di l'ariale è inguernanu in quelle più meridiunale. Si pò dunque truvà in l'Europa cintrale, in l'Azzorre, in e Canarie è in l'isule maiò di u Mare terraniu.
   </p>
   <p>
    ==In Corsica==
   </p>
   <p>
    U muschettu hè cumunu in Corsica, sopratuttu in e fureste.
   </p>
   <p>
    ==Lessiculugia==
   </p>
   <p>
    U muschettu hè ancu chjamatu u rè di machja, u tupaghjolu, a cannechja o u frìsgiulu (per via di u frisgiu ch'ellu hà in capu).
   </p>
   <p>
    ==Note==
   </p>
   <p>
    == Bibliugrafia ==
   </p>
   <p>
    Lars Svensson, Guida di l'acelli d'Europa, Nordu Africa è vicinu oriente, 2009, Ricca Editore
   </p>
   <p>
    == Ligami ==
   </p>
   <p>
    Ghjuvan Petru Battestini, L'acelli, Adecec], 198
   </p>
   <p>
    ==Da vede dinù==
   </p>
   <p>
    Avifauna di Corsica
   </p>
  </body>
 </text>
</TEI>
