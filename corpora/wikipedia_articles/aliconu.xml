<TEI>
 <teiHeader>
  <fileDesc>
   <titleStmt>
    <title>
     Aliconu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Aliconu"/>
     <date>
      2019-07-01T20:47:01Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Aliconu
   </head>
   <p>
    L'Aliconu (o Elicone) (in grecu Ἑλικών / Helikồn, littiralamenti "u (monti) tortuosu", da ἕλιξ / hélix "spirali, zigzag") hè un monti situatu in a rigioni di Tespie anticamenti in Aonia è oghji in Beozia (Grecia); incù i so 1.748 metri hè a vetta più alta di a rigioni.
   </p>
   <p>
    ==Mitulugia==
   </p>
   <p>
    U Monti Aliconu hè resu celebru da a mitulugia greca par via di dui surghjenti sacri à i Musi chì ci si trovani: Aganippa è Ippucrena, tremindù tuponimi furmati nantu à a radica hippo- "cavaddu", apposta ch'è a tradizioni vulia ch'eddu fussi statu Pegasu à scaturiscia li. I fiuma Olmeios è Permessos chì da eddi discindiani, erani riputati in gradu di furniscia l'inspirazioni à quiddi chì ci si fussini dissitati.
   </p>
   <p>
    Annantu à i so penditi si truvava u paesi di Ascra, chì deti nascita à u pueta Esiodu (VIIu seculu a.C.), u quali conta di avè scuntratu i Musi mentri chì, ghjuvanottu, era intentu à pasculà i greghji annantu à i fianchi di a muntagna, induva Eros è i Musi aviani ghjà tandu santuarii è un tarrenu par i baddaturi vicinu à a cima. Funi eddi - eddu susteni - à inspirà li a Tiugunia, chì si apri par quissa incù st' invucazioni:
   </p>
   <p>
    I Musi l'avariani dunqua inspiratu, è grazia ad eddi principiò à cantà l'urighjini di i dei. Fù cusì ch'è l'Aliconu divintò un simbulu di l'inspirazioni puetica.
   </p>
   <p>
    Oltri à i fonti sopra ricurdati (è citati da u stessu Esiodu), a tradizioni voli chì si truvava annantu à l'Aliconu ancu a fonti in a quali Narcisu si spichjò, firmendu culpitu da a so probbia biddezza.
   </p>
   <p>
    In l'innu omericu à Posidonu, u diu fù apustrufatu, in una brevi invucazioni, com'è "signori di l'Aliconu".
   </p>
   <p>
    ==Patrimoniu di l'Umanità==
   </p>
   <p>
    U munasteru di Hosios Lukas (XI seculu), chì si trova annantu à u fiancu uccidintali di l'Aliconu, hè statu dichjaratu da l'UNESCO "Situ patrimoniu di l'Umanità".
   </p>
   <p>
    ==Riferimenti litterarii==
   </p>
   <p>
    ===Litteratura antica===
   </p>
   <p>
    Numarosi sò i rifirimenti litterarii à l'Aliconu. Un celebru passu hè cuntinutu in u I cantu (II stanza) di a Ghjerusalemma Libarata di Torquato Tassu:
   </p>
   <p>
    O Musa, tu chì di caduchi addori
   </p>
   <p>
    ùn circondi micca a fronti in Aliconu...
   </p>
   <p>
    in u prolugu di a Musica de l'Orfeu di Monteverdi:
   </p>
   <p>
    Quinci à dì vi d´Orfeu desio mi sprona,
   </p>
   <p>
    d´Orfeu chì trassi à u so cantà i feri
   </p>
   <p>
    è servo fe´l´Infernu à sui prigheri,
   </p>
   <p>
    gloria inmurtali di Pindu è d´Alicona
   </p>
   <p>
    Più irriverenti l'accennu di Carlo Porta in u so Sonettin cù u covon annantu à u rumanticisimu, in u quali, attighjendu si com'è "classicistu" in a pulemica incù i rumantichi, prova st'affirmazioni soia incù a so friquintazioni di l'Aliconu.
   </p>
   <p>
    Riferimenti ni cumporta ancu u Prolugu (vv.2-5) di u Prima Cantu di u Paradisu di D. Alighieri, u quali afferma di ùn  pudè più addrizzà si solu à i Musi abitanti l'Aliconu, ma di duvè invucà ancu l'aiutu di u Diu Apollu, abitanti u Cirra:
   </p>
   <p>
    "..Di sta spirienza ineffabili, u pueta diciarà tandu, in u Paradisu, ciò chì hè pussibuli à a mimoria umana ritena è à lingua umana narrà; u succorra Apollu incù i novi Musi: tutta l'arti occurrarà à quistu assuntu. .."
   </p>
   <p>
    ===Litteratura corsa===
   </p>
   <p>
    L' Aliconu hè citatu à spessu in l'opara di Rinatu Coti, in particulari:
   </p>
   <p>
    in a puisia Corsica bramata (U Labirintu):
   </p>
   <p>
    Fruttu di gudimentu
   </p>
   <p>
    Radica d'aliconu
   </p>
   <p>
    Surghjenti di bundanza
   </p>
   <p>
    Passu d'umanità
   </p>
   <p>
    Corsica bramata
   </p>
   <p>
    ==Altrò==
   </p>
   <p>
    L'Aliconu ispirò i danzi ch'è u cumpusitori ungharesu Leó Festetics tinia in u so casteddu in i circonda di Keszthely. Festetics chjamò ancu Bibbiuteca di l'Aliconu a bibbiuteca ch'eddu fundò par prumova a litteratura è a cultura in a so cità nativa.
   </p>
   <p>
    Sempri da l'Aliconu piglia u nomu l'Helicon Arts Cooperative, un impresa chì upareghja in u duminiu di l'arti è di a pruduzzioni di filmi à Hollywood.
   </p>
   <p>
    ==Noti==
   </p>
   <p>
    ==Bibliografia==
   </p>
   <p>
    Karl Kerényi, 1951. The Gods of the Greeks
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia taliana.
   </p>
   <p>
    Giugrafia
   </p>
  </body>
 </text>
</TEI>
