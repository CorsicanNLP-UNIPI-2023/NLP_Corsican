<TEI>
 <teiHeader>
  <fileDesc>
   <titleStmt>
    <title>
     Rinnuvamentu Meiji
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Rinnuvamentu%20Meiji"/>
     <date>
      2015-07-06T08:31:33Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Rinnuvamentu Meiji
   </head>
   <p>
    U Rinnuvamentu Meiji, altrimenti dittu Rivuluzioni o Ristaurazioni Meiji, fù u radicali  cambiamentu in a struttura suciali è pulitica di u Giapponu chì ricunsignò u puteri à l'impiratori dopu seculi di duminazioni di i shogun.
   </p>
   <p>
    Ebbi locu trà u 1866 è u 1869, trà a fini di u periodu Edo (ancu dittu di u tardu  shogunatu Tokugawa) è l'iniziu di u periodu Meiji. U più impurtanti resucontu di prima mani di l'  avvinimenti di u 1862 - 69 fattu da unu stranieri hè, prubabilamenti, quiddu di u diplumaticu inglesu Sir  Ernest Satow.
   </p>
   <p>
    == Storia ==
   </p>
   <p>
    La furmazioni di l'allianza Satcho in u 1866 trà Saigō Takamori, di u feudu di Satsuma, è Kido Kōin, di u feudu di Chōshū, segna l'iniziu di u rinnuvamentu Meiji. St'allianza si feci sustinitrici di a causa imperiali contru u shogunatu Tokugawa (徳川幕府 1603-1868), chì contrullava a pulitica è l'asercitu giappunesi da u 1603.
   </p>
   <p>
    U bakufu Tokugawa ebbi ufficialamenti fini u 9 nuvembri 1867, quandu u quindicesimu shogun Tokugawa  Yoshinobu "cunsignò i probbii puteri in i mani di l'impiratori" è si dimissi da a  carica deci ghjorna più tardi. Era l'effittiva ristituzioni di u puteri à u suvranu, Yoshinobu abbandunò a  scena pulitica, ma i forzi fideli à u shogunatu si rifiutoni di ceda l'armi.
   </p>
   <p>
    Pocu dopu, di ghjinnaghju 1868, cuminciò a guerra Boshin (Guerra di l'annu di u dragonu) incù a  battaglia di Toba-Fushimi, à a periferia di Kyoto, in a quali l'asercitu cummandatu da i signori di Chōshū  è Satsuma scunfissi quiddu di i forzi lealisti di u shogunatu. Quist'ultimi ebbini una seria di altri  scunfitti, sii in battagli campali ch'è navali. Quantu ristava di i forzi di u shogun si ritirò versu a fini  di u 1868 in Hokkaidō, à u cummandu di u cummandanti di a marina militara Enomoto Takeaki, chì fundò a  ripubblica di Ezo. U novu statu ebbi vita brevi: in u maghju 1869, incù a battaglia di Hakodate, i  truppi di u shogunatu funi assidiati in a so piazzaforti è duvitini capitulà.
   </p>
   <p>
    A resa ripprisintò a fini di u shogunatu è di u so rigimu feudali. U 3 ghjinnaghju di u 1869, dopu a fuga in  Hokkaido di i truppi di u shogunatu, l'Imperatori Mutsuhito pruclamò ufficialamenti a  ristaurazioni di u puteri imperiali incù u siguenti cumunicatu:
   </p>
   <p>
    I capi di u rinnuvamentu Meiji dichjaravani di avè agitu sultantu in l'intaressu di u puteri imperiali. Quista  ùn era mancu stampa vera. U puteri passò da u shogunatu Tokugawa à una nova uligarchia furmata da nobili di a  corti imperiali è da espunenti di i feudi chì aviani sustinutu u rinnuvamentu, in particulari pruvinenti da  Satsuma (Ōkubo Toshimichi è Saigō Takamori) è di Chōshū (Hirobumi Ito, Aritomo Yamagata, è Kido  Kōin), ma ancu da Hizen è da Tosa; l'omini appartinenti à stu ristrettu chjerchju, successivamenti ribattizati  incù u tarmini genrō, puri mirendu à l'emancipazioni di u Giapponu da i putenzi uccidintali, si fecini  prumutori di un prucessu di riforma inspiratu probbiu da i sistemi statuali uccidintali chì, soprattuttu  grazia à l'apportu di Hirobumi Ito, culminò incù l'aduzzioni di a Custituzioni Meiji, a prima  custituzioni intesa in sensu mudernu in Asia.
   </p>
   <p>
    == I capimaestri ==
   </p>
   <p>
    Quistu hè l'elencu di i capimaestri di u muvimentu quandu l'impiratori ripresi u puteri grazia à l'apportu di  u shogunatu Tokugawa, parechji di eddi ritruvetini in seguitu alti carichi di u Statu frà i quali quidda  di Prima Ministru di u Giapponu.
   </p>
   <p>
    Iwakura Tomomi (1825-1883)
   </p>
   <p>
    Takamori Saigo (1827-1877)
   </p>
   <p>
    Toshimichi Okubo (1830-1878)
   </p>
   <p>
    Takayoshi Kido (1833-1877)
   </p>
   <p>
    Kaoru Inoue (1835-1915)
   </p>
   <p>
    Masayoshi Matsukata (1835-1924)
   </p>
   <p>
    Aritomo Yamagata (1838-1922)
   </p>
   <p>
    Kiyotaka Kuroda (1840-1900)
   </p>
   <p>
    Hirobumi Ito (1841-1909)
   </p>
   <p>
    Iwao Oyama (1842-1916)
   </p>
   <p>
    Tsugumichi Saigo (1843-1902)
   </p>
   <p>
    Kinmochi Saionji (1849-1940)
   </p>
   <p>
    == L'effetti ==
   </p>
   <p>
    U rinnuvamentu Meiji fù u muvimentu chì catalizò u Giapponu versu a so industrialisazioni è chì purtò a  nazioni à assucià a putenza militara da u 1905 à u mottu di Ricchezza Naziunali è Forza Militara  (fukoku kyohei, littiralamenti paesi riccu, asercitu forti).
   </p>
   <p>
    == Noti ==
   </p>
   <p>
    == Da veda dinò ==
   </p>
   <p>
    Meiji di u Giapponu
   </p>
   <p>
    Periodu Meiji
   </p>
   <p>
    Guerra Boshin
   </p>
   <p>
    Cunvinzioni di Kanagawa
   </p>
   <p>
    Storia di u Giapponu
   </p>
   <p>
    Akihito
   </p>
   <p>
    Utsunomiya Line
   </p>
   <p>
    Grandi Santuariu Kasuga
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia taliana.
   </p>
   <p>
    Giappone
   </p>
  </body>
 </text>
</TEI>
