<TEI>
 <teiHeader>
  <fileDesc>
   <titleStmt>
    <title>
     Stanislao Konarski
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Stanislao%20Konarski"/>
     <date>
      2015-07-01T16:23:08Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Stanislao Konarski
   </head>
   <p>
    Stanislau Konarski (in polaccu: Stanisław Konarski; u nome reale: Hieronim Franciszek Konarski; natu u 30 settembre 1700 à Żarczyce; mortu 3 agostu 1773 in Varsavia, Polonia). Era un pedagogu polaccu, un riformatore educativu, un scrittore politicu, un poeta, un drammaturgu, un monacu di Piari (Scolopi) è u precursore principale di l'Illuminismu in Polonia.
   </p>
   <p>
    Konarski studiò 1725-27 in u Collegium Nazarenum à Roma, induve diventò un'insegnante di retorica. Fece dopu un viaghju à traversu a Francia, a Germania è l'Austria per rinfurzà a so educazione.
   </p>
   <p>
    In u 1730, riturnò in Polonia è cominciò un travagliu annantu à una edizione nova di a leghje polacca (Volumina legum).
   </p>
   <p>
    À parte da u 1736 Konarski insegnò à u Collegium Resoviense in Rzeszów è in u 1740 fundò u Collegium Nobilium, una scola d'elite di Varsovia per i figli di a nobiltà minore ("szlachta"). Dopu, riformò l'educazione di Piari in Polonia, conformemente à u so programma educativu (Ordinationes Visitationis Apostolicae..., 1755). E so riforme diventonu un puntu importante in a lotta di u XVIII seculu per modernizà u sistema educativu polaccu.
   </p>
   <p>
    À l'iniziu, Konarski fù associatu politicamente incù u rè Stanislau Leszczynski. Più tardi, incù a "Famiglia" di Czartoryski ed u rè Stanislau Augustu Poniatowski participendu à i famosi "pranzi di giovedì". Stanislau Augustu Poniatowski volse chì una medaglia fusse creata in l'onore di Konarski, incù u so ritrattu è a scrizzione latina Sapere auso.
   </p>
   <p>
    Konarski
   </p>
  </body>
 </text>
</TEI>
