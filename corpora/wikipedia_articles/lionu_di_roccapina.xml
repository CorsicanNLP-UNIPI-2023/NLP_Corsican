<TEI>
 <teiHeader>
  <fileDesc>
   <titleStmt>
    <title>
     Lionu di Roccapina
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Lionu%20di%20Roccapina"/>
     <date>
      2016-03-30T19:15:28Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Lionu di Roccapina
   </head>
   <p>
    U Lionu di Roccapina (o Lione di Roccapina) hè un munimentu naturali di Corsica. Hè situatu in u situ di Roccapina, annantu à a cumuna di Sartè. U lionu di Roccapina hè custituitu da parechji chjappona chì t'ani a forma di un lionu. Accantu à u Lionu, ci si trova a torra di Roccapina.
   </p>
   <p>
    ==Lighjenda==
   </p>
   <p>
    Ci hè una lighjenda assuciata à u situ di u Lionu di Roccapina. Sicondu 'ssa lighjenda, ci era un signori rinumatu par a so grandi bravezza chì campava quì. Par via di u so curaghju, i so numichi barbareschi l'aiani cugnumatu: "u Lionu di Roccapina". Ma accaditi chì un ghjornu ch'eddu era mossu à caccia, scuntrò una donna di una grandi biddezza è ni fubbi subitu amurosu persu. Ma era impussibuli par u signori di spusà la. Tandu, eddu, à l'addisperu, ni chjamò à a morti è subitu subitu, fù pitrificatu sopra à locu è ebbi a sumiglianza di un lionu.
   </p>
   <p>
    == Citazioni ==
   </p>
   <p>
    Accadi chì u lionu di Roccapina fussi mintuvatu in a cultura è in a litteratura corsa. Par indittu, in 'ssu strattu di a canzona tradiziunali U lionu di Roccapina:
   </p>
   <p>
    U lionu di Roccapina
   </p>
   <p>
    Hà dittu à l'Omu di Cagna
   </p>
   <p>
    S'è tù vardi la muntagna
   </p>
   <p>
    Ié ti vardu la marina.
   </p>
   <p>
    == Liami ==
   </p>
   <p>
    U Lionu di Roccapina, Gusti di Corsica
   </p>
   <p>
    Roccapina U lionu, Bludimare
   </p>
   <p>
    == Da veda dinò ==
   </p>
   <p>
    a Torra di Roccapina
   </p>
   <p>
    l'Omu di Cagna
   </p>
   <p>
    Munimentu naturale di Corsica
   </p>
  </body>
 </text>
</TEI>
