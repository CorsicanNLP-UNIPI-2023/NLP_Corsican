<TEI>
 <teiHeader>
  <fileDesc>
   <titleStmt>
    <title>
     Kazimierz Kuratowski
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Kazimierz%20Kuratowski"/>
     <date>
      2015-02-14T20:27:11Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Kazimierz Kuratowski
   </head>
   <p>
    Kazimierz Kuratowski (Varsavia, 2 di frivaghju 1896 - 18 di ghjugnu 1980) hè statu unu di i maiò matematichi polacchi.
   </p>
   <p>
    ==Biografia==
   </p>
   <p>
    Kuratowski hè statu da u 1927 prufessore di matematica à u Politechnika Lwowska (Politecnicu di Lviv, in Polonia) è da u 1934 à l'Università di Varsavia. In u 1945 hè diventatu membru di a Polska Akademia Umiejętności (l'Accademia Polacca di l'Insignamentu), è in u 1952 di l'Accademia Polacca di e Scenze. Da u 1948 à u 1967 hè statu direttore di l'istitutu di matematica d'issa accademia, è par tanti anni hè statu ancu presidente di l'International Mathematics Society è di a Sucetà Matematica Polacca.
   </p>
   <p>
    Kazimiertz Kuratowski hè statu un di i frequentatori di u celebre Kawiarnia Szkocka (Caffè scuzzese), induve i matematichi di a formidevule scola polacca di i primi decennii di u XX seculu eranu avvezzi à scuntrà si per confrontà i so idee.
   </p>
   <p>
    ==A ricerca==
   </p>
   <p>
    A ricerca di Kuratowski hè statu centrata principalmente annantu à u studiu di e strutture metriche è topologiche astratte. Frà i so numerosi contribuzione à la matematica, si pò mintuvà:
   </p>
   <p>
    u studiu di i spazii polacchi (chì prendunni u so nome prupriu da i matematichi polacchi chì l'hanu studiati, com'è Wacław Sierpiński, Alfred Tarski, è dinù Kazimierz Kuratowski);
   </p>
   <p>
    A caratterisazione di i spazii di Hausdorff per mezu di i cusìdetti assiomi di chjusura di Kuratowski;
   </p>
   <p>
    A dimostrazione di u Lemma di Kuratowski-Zorn;
   </p>
   <p>
    In teoria di i grafi, a celebre caratterisazione di i grafi planari, per mezu di u Teorema di Kuratowski per i grafi;
   </p>
   <p>
    L'identificazione di i coppii ordinati (x,y) incù l'inseme \{\{x\}, \{x,y\}\}.
   </p>
   <p>
    L'introduzione di l'algoritmu di Tarski-Kuratowski relativu à a risoluzione di e formule aritmetiche.
   </p>
   <p>
    ==Da vede dinù==
   </p>
   <p>
    Kawiarnia Szkocka
   </p>
   <p>
    Alfred Tarski
   </p>
   <p>
    Spaziu polaccu
   </p>
   <p>
    == Bibliografia ==
   </p>
   <p>
    (in inglesu) Kazimierz Kuratowski, 1980, A Half Century of Polish Mathematics: Remebrances and Reflections, Pergamon Press, Oxford, ISBN 0-08-023046-6
   </p>
   <p>
    (in inglesu) Karol Borsuk, 1960, On the achievements of Prof Dr Kazimierz Kuratowski in the realm of topology, in: Wiadomosci matematyczne, vol. 2, issue 3, pages 231-237
   </p>
   <p>
    == Ligami esterni ==
   </p>
   <p>
    (in inglesu) Una breve biografia di Kazimierz Kuratowski
   </p>
   <p>
    Kuratowski, Kazimierz
   </p>
  </body>
 </text>
</TEI>
