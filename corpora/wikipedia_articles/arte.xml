<TEI>
 <teiHeader>
  <fileDesc>
   <titleStmt>
    <title>
     Arte
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Arte"/>
     <date>
      2016-04-21T22:19:30Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Arte
   </head>
   <p>
    L'arte (o art), in u so significatu più ampiu, cumprende ogni attività umana - esercitata individualmente o cullittivamenti - chì cunduce à forme criativi d'esprissione estetica, basate annantu à mezi tecnichi, abilità innate è norme cumpurtamentale derivante da u studiu è da a sperienza.
   </p>
   <p>
    In a so accizione oghjinca, l'arte hè strittamente cunnessu à a capacità di trasmette emuzione è "missaghji" sugettivi. Eppuri ùn esiste micca un unicu linguaghju artisticu è neppuru un unicu codice d'interpretazione.
   </p>
   <p>
    In u so significatu più sublimu, l'arte hè l'esprissione estetica di l'intiriurità umana. Rifletta l'upinione di l'artistu in u duminiu suciale, murale, culturale, eticu o riligiosu di u so periodu storicu.
   </p>
   <p>
    Parechji filosufi è autori di semantica, invece, sustenenu ch'ellu esiste un linguaghju ughjittivu chì, aldilà di l'ebbiche è di i stili, duvaria essa cudificatu par pudè esse capitu da tutti, ancu s'è i sforzi par dimustrà st'affirmazione sò stati insin' ad avà infruttuosi.
   </p>
   <p>
    L'arte pò esse cunsideratu ancu una prufissione d'antica tradizione svolta in l'ussirvanza di parechji canoni cudificati in u tempu. In stu sensu, e prufissione artigianale - quelli vene à dì chì afferiscenu à l'artisgianatu - discendenu à spessu da u Medievu, quandu si svilupponu attività spicializate è ch'è l'arte è mistieri funi riuniti in e curpurazione. Ogni arte avia una propria tradizione, chì i so cuncetti fundamintali erani cuntenuti in a regula di l'arte, à a quale ogni artiere duvia cunfurmà si.
   </p>
   <p>
    == Evuluzione storica di u cuncettu d'arte ==
   </p>
   <p>
    Analizendu a storia di u cuncettu d'arte si vede chì in u corsu di u tempu, subisce una trasfurmazione graduale ma radicale.
   </p>
   <p>
    Antichità: Sanscritu Are (urdinà) Latinu: Ars, Grecu: Τέχνη significava dunque a capacità di fà calchì ughjettu. A capacità cunsistia in a cunniscenza di e regule, per via di e quale era pussibule di pruduce un ughjettu. L'arte inchjudia cusì ciò ch'è oghje chjamemu artisgianatu, è dinù una parte di e scenze (Astrunumia, Storia). Inoltre, i Grechi ùn si sirvianu micca di termini com'è: Musica, Architittura, arti visivi, per disignà una disciplina artistica; sti termini ùn esistianu micca oppuru aviani un significatu diffarente da quellu attuale. Si sirvianu invece di cuncetti di minore estinsione, com'è per esempiu: "mimica", "cummedia", "tragedia", cuncetti chì oghje sò inclusi in u duminiu di u Teatru, sempre siguendu l'asempiu. Da u cuncettu d'arte ni firmava fora a Puisia, chì sicondu elli era priva di e carattaristiche tipiche di l'arte: innanzi tuttu, da u mumentu ch'ella era per u più recitata è cantata, ùn era micca una pruduzzione materiale, è dunque ùn si basava micca annantu à regule specifiche ma annantu à l'invinzione individuale; in sicondu locu a puisia era vista com'è irraziunale, capace d'incantà, d'affascinà è di siduce i menti. Era quantunque cumpresa in u campu di u sapè. A puisia infine si cridia inspirata da e Muse, è per quessa era cunsiderata superiore.
   </p>
   <p>
    In u periodu ellinisticu principionu e prime classificazione è l'arti funu divisi in cumuni è liberali, sicondu ch'elli dumandavanu un sforzu fisicu o intillettuale.
   </p>
   <p>
    In u Medievu si cuminciò à rivalutà l'arti cumuni, chì sò chjamati tandu miccanichi, ma cuntinuarani à avè un rollu subalternu rispettu à l' arti liberali. Da l'arti "miccanichi" funu esclusi parechji di quelli chì no oghje chjamemu "belli arti", com'è a pittura è a scultura; l'arti liberali è miccanichi erani stati ridutti à u numaru di setti, è frà quelli chì dumandavanu u sforzu fisicu, s'includeranu sultantu l'arti chì migliuravanu a vita di l'omu, chì u nutriscìanu, u paravanu da l'intemperie, vale à dì quelli arti di i quali u puntu particulari era l'utilità quant'è a piacivulezza. Si cunnoscinu, di st'arti miccanichi mediivali, dui elenchi di rifirimentu: quelli di Ugu di San Vittore è Rodolfo di Longo Campu.
   </p>
   <p>
    A puisia ùn rientra ancora in u duminiu cuncettuale di l'arte sin' ad avà indicatu, in quantu u pueta era cunsideratu un prufeta chì cumpunia i versi inspiratu da u Diu, o da e Muse in l'Antica Grecia. Ùn esistia micca tandu a regula in e cumpusizione puetiche, almenu per quantu riguarda u cuntenutu. À furnisce u cuntributu essenziale affinch'è a puisia fussi cunsiderata un'arte fù Bernardu Segni chì in u 1549 tradusse in vulgare a Puetica di Aristotele, opera in a quale u Stagirita dighjà includia a puisia trà l'altri arti.
   </p>
   <p>
    A cundizione suciale di l'artisti, chì migliurò nutevulamente in u corsu di u Rinascimentu, cuntribuì à siparà li da i scentifichi è da l'artigiani.
   </p>
   <p>
    In u 1735 Baumgarten inventò u termine estetica imprudendu lu per a prima volta in a so tesa di laurea. In u 1750 pubblicò un assaghju intitulatu Æsthetica.
   </p>
   <p>
    Charles Batteux in u 1746 definisce, in u so libru I belli arti ridutti à un unicu principiu, u sistemu di i belli arti, disignendu cinqui arti in sensu propriu - a pittura, a scultura, a puisia, a musica, a danza - à i quali assuciava dui arti cunnessi - l'eluquenza è l'architittura - chì u so carattaru cumunu risidia in l'imitazione di a rialità per u fine di creà ughjetti belli.
   </p>
   <p>
    Da a fine di u XVIII seculu cumincetinu e prime crise di u cuncettu di bellu è d'arte.
   </p>
   <p>
    Nascinu nove forme d'esprissione com'è a futugrafia, l'architittura industriale, l'ughjettistica par a casa, è bisugnava fà li rientrà in u cuncettu d'arte.
   </p>
   <p>
    Per 'ssu mutivu in u XX seculu s'hè abbandunata l'idea di una difinizione unnicumprensiva d'arte è d' opera d'arte. U termine 'arte' diventa un cuncettu apertu, in u quale tutte e pussibule difinizione di l'arte cunfluiscenu.
   </p>
   <p>
    U XX seculu si face portaboce di a crescita intimista purtata dopu da i pinsadori di u seculu pricidente, ma rinnova e nicissità più interiore di l'artistu è si face portaboce di l'innuvazione tecnica, di a quale i novi matiriali (u farru è l'elementi prefabbricati) sò l'elementi fundamintali.
   </p>
   <p>
    A nova architittura deve essa u segnu di u rinnovu culturale è suciale, è per quessa si prucede à un'umugeneità di i carattari di a nova custruzzione architettonica, si stabilisce un carattaru novu, un "stile mudernu".
   </p>
   <p>
    À l'internu di u "Mudernisimu" interagiscenu i currenti artistichi chì in e pricidente dui dicennie intarpriteghjanu è affiancanu u sforzu prugressivu di a civiltà industriale.
   </p>
   <p>
    Quandu à l'entusiasmu par u prugressu industriale suvita a cuscenza di a trasfurmazioni chì opereghja in e strutture di a vita è di a sucità, intornu à u 1910, à l'internu di u "Mudernisimu", si formanu l' "avanguardie" artistiche incù l'obiettivu di mutà e mudalità è e finalità di l'arte.
   </p>
   <p>
    == Discipline artistiche ==
   </p>
   <p>
    arte perfurmativi
   </p>
   <p>
    * Tiatru
   </p>
   <p>
    * Mimu
   </p>
   <p>
    * Danza
   </p>
   <p>
    * Musica
   </p>
   <p>
    * Happening
   </p>
   <p>
    arti visivi
   </p>
   <p>
    * Pittura
   </p>
   <p>
    * Futugrafia
   </p>
   <p>
    * Disegnu
   </p>
   <p>
    * Incisioni
   </p>
   <p>
    * arte tessile, arazzu, ricamu
   </p>
   <p>
    * Videuarte
   </p>
   <p>
    arte plastichi
   </p>
   <p>
    * Architittura
   </p>
   <p>
    * Land Art
   </p>
   <p>
    * Origami
   </p>
   <p>
    * Scultura
   </p>
   <p>
    Cinema
   </p>
   <p>
    Litteratura
   </p>
   <p>
    arti cuncittuali
   </p>
   <p>
    * arti pustali
   </p>
   <p>
    arti di rilazioni
   </p>
   <p>
    arte videuludicu
   </p>
   <p>
    Una suddivisione pussibule di l'arti, bench'è ùn l'inchjude micca tutti, hè quella di i "novi arti". Cuncipita à l'origine in u 1923 da u pueta talianu Ricciotto Canudo, fù ampliata incù l'ultimi dui boce da u criticu francesu Claude Beylie in u 1964:
   </p>
   <p>
    Architittura
   </p>
   <p>
    Pittura
   </p>
   <p>
    Scultura
   </p>
   <p>
    Musica
   </p>
   <p>
    Puisia
   </p>
   <p>
    Danza
   </p>
   <p>
    Cinemà
   </p>
   <p>
    Radiu-televisione
   </p>
   <p>
    Fumettu
   </p>
   <p>
    Un'antra pussibule suddivisione di l'arti, basata annantu à i sensi umani, hè a siguente:
   </p>
   <p>
    arti visivi-tattili
   </p>
   <p>
    * Pittura
   </p>
   <p>
    * Scultura
   </p>
   <p>
    * Custruzzione architittonica
   </p>
   <p>
    * Capu d'abbigliamentu
   </p>
   <p>
    * Grafica &amp; Design
   </p>
   <p>
    * arti tessili (arazzu, Fiber art, Ricamu)
   </p>
   <p>
    arti fonichi
   </p>
   <p>
    * Per via di corpu umanu
   </p>
   <p>
    ** Cantu (musica)
   </p>
   <p>
    * Per via di strumenti musicali
   </p>
   <p>
    ** Musica
   </p>
   <p>
    arti audiuvisivi
   </p>
   <p>
    arti figurali
   </p>
   <p>
    * Scrittura
   </p>
   <p>
    ** Prosa
   </p>
   <p>
    ** Puisia
   </p>
   <p>
    * Fotupueti
   </p>
   <p>
    ** Futugrafia
   </p>
   <p>
    ** Cinematugrafia
   </p>
   <p>
    ** Multivisione
   </p>
   <p>
    * Disegnu
   </p>
   <p>
    ** Disegnu architittonicu
   </p>
   <p>
    ** Disegnu industriale
   </p>
   <p>
    * arti siquenziali
   </p>
   <p>
    ** foturumanzu
   </p>
   <p>
    * arte drammatica
   </p>
   <p>
    ** Tiatru
   </p>
   <p>
    ** Televisione
   </p>
   <p>
    * Per via di corpu umanu
   </p>
   <p>
    ** Danza
   </p>
   <p>
    arti gustativi
   </p>
   <p>
    * Cucina
   </p>
   <p>
    * Priparazione di cocktail
   </p>
   <p>
    arti olfattivi
   </p>
   <p>
    * Profumeria
   </p>
   <p>
    arti spirimintati
   </p>
   <p>
    * Applicazione di a Scenza (Tecnulugia)
   </p>
   <p>
    arti interattivi
   </p>
   <p>
    * arte videuludica
   </p>
   <p>
    L'opere d'arte (in u sensu fisicu-matiriale) chì diriveghjanu da parechje catigurie artistiche pudarianu esse raggruppate di manera diffarente sicondu a so staticità o evuluzione rilativa in u tempu, per esempiu:
   </p>
   <p>
    arti 'statichi'
   </p>
   <p>
    * Scultura
   </p>
   <p>
    * Pittura
   </p>
   <p>
    * Architittura
   </p>
   <p>
    * Prosa
   </p>
   <p>
    * Puisia
   </p>
   <p>
    * Futugrafia
   </p>
   <p>
    * Fumettu
   </p>
   <p>
    * Design
   </p>
   <p>
    arti 'dinamichi'
   </p>
   <p>
    * Musica
   </p>
   <p>
    * Cantu
   </p>
   <p>
    * Dramaturgia
   </p>
   <p>
    * Danza
   </p>
   <p>
    * Cinematugrafia
   </p>
   <p>
    * Pirutecnica
   </p>
   <p>
    == Note ==
   </p>
   <p>
    == Da vede dinù ==
   </p>
   <p>
    Bè culturali
   </p>
   <p>
    Criatività
   </p>
   <p>
    Filusufia di l'arte
   </p>
   <p>
    Ghjuvelleria
   </p>
   <p>
    Opera lirica
   </p>
   <p>
    Moda (cultura)
   </p>
   <p>
    == Ligami esterni ==
   </p>
   <p>
    Wikiartpedia, l'Enciclupedia libera di l'arte è e Culture di e rete Telematiche"
   </p>
   <p>
    Artit.it, "Artisti Mostre è Gallarie d'arte in Italia è in u mondu"
   </p>
   <p>
    ==Fonti==
   </p>
   <p>
    'Ss'articulu pruvene in parte o in tutalità da l'articulu currispundente di a wikipedia in talianu.
   </p>
   <p>
    Arte
   </p>
  </body>
 </text>
</TEI>
