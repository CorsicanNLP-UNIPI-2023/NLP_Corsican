<TEI>
 <teiHeader>
  <fileDesc>
   <titleStmt>
    <title>
     Regnu di Gaddura
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Regnu%20di%20Gaddura"/>
     <date>
      2019-09-30T05:50:57Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Regnu di Gaddura
   </head>
   <p>
    U Regnu di Gaddura (o Regnu di Gallura) hè unu di i quattru regni suvrani è indipindenti chì nascìni in Sardegna à u seculu VIII par rimpiazzà un Imperu rumanu divintatu troppu luntanu (quiddu di Bisanza) è par pruteghja si in particulari di i razzii arabi.
   </p>
   <p>
    U Regnu di Gaddura si sviluppeti in a parti norduriintali di a Sardegna, dapoi u cursu di u fiumu Coghinas insin'à u golfu d'Orosei, accupendu i rigioni di a Gaddura è di i Barunii (tredici curatorii), oghji incurpurati in i pruvincii di Olbia è Tempiu è Nuoru.
   </p>
   <p>
    U regnu cunfinaia à punenti incù u Regnu di Logudoru è d'Arburea è à u sudu incù u Regnu di Cagliari.
   </p>
   <p>
    U Regnu di Gaddura, com'è d'altrondi l'altri trè Regni era un riamu suvranu siont'è u principu ghjuridicu Superiorem micca recognoscens, incù un tarritoriu suddivisu in u 13 Curatorii, i distritti dirighjiti da un curatori è cumpridindu centri abitati chjamati Cità. U Regnu avia u so parlamentu probbiu, a Curona di Logu, cumpostu da i rapprisintanti di i Curatorii. Pussidia u so probbiu duminiu publicu, u Rennu, vutaia i leghji, avia i fruntieri è fabbricaia a so muneta.
   </p>
   <p>
    U so capu era u Judex ius dicens ("quiddu chì dici a leghji"). U Ghjudici tinia a so auturità non solu da l'eredità ma dinò da u ricunniscimentu di u so Imperium da a Curona di Logu.
   </p>
   <p>
    == Storia ==
   </p>
   <p>
    === Nascita di u Regnu ===
   </p>
   <p>
    À u IXu seculu, l'arabi è i berberi ani fattu una pulitica aggrissiva d'espansioni è di pirataria in u Mari Tarraniu chì finì incù a cunquista di a Cicilia in u 827 par taddà a Sardegna da u guvernu cintrali di l'Imperu bizantinu. In l'assenza di struzzioni i rispunsevuli pruvinciali Bizantini sardi, chjamati ghjudici, ani cuminciatu à guvirnà di manera autunoma.
   </p>
   <p>
    À u seculu X l'isula hè stata divisa in u quattru "ghjudicati, frà i quali dui, Logudoru è Arburea sò stati ragruppati à u principiu di u seculu XI. Versu u 900, 'ssi tarritorii sò divintati di fattu Stati indipindenti, i so principi à u puteri essendu "ghjudici" succidindu à i so pridicissori, funziunarii imperiali.
   </p>
   <p>
    A so capitala era situata à Civita, ricustruita annantu à i ruvini di l'antica cità rumana d'Olbia, di a quali u nomu apparisci par a prima volta in u 1113.
   </p>
   <p>
    U Regnu di Gaddura  hè unitu à quiddu di u Logudoro in u 1238 eppo ridiventa indipindenti in u 1257 incù Chiano Visconti di Pisa. À u principiu di u XIVu seculu a famidda Doria di Genuva si ni rendi maestra. I Visconti di Milanu pruclamani i dritti ch'iddi pratendini tena in qualità d'eredi di Giovanna Visconti l'ultima "Ghjudici ereditariu" ma i devini ceda à u riamu d'Aragona in u 1447.
   </p>
   <p>
    === Lista di i Ghjudici di Gaddura ===
   </p>
   <p>
    Eccu u listinu di i Ghjudici di Gaddura: :
   </p>
   <p>
    versu u 1022 : Manfredo ;
   </p>
   <p>
    insin'à u 1038 : Baldo, i so fiddoli (?) ;
   </p>
   <p>
    dopu à u 1038 : Barisone Ier (?) ;
   </p>
   <p>
    versu ? : Andrea (?) ;
   </p>
   <p>
    1054-1073 : Costantino Ia fiddolu d'Ubaldo (?) ;
   </p>
   <p>
    versu u 1080 : Torgodorio di Zori (o Torchitorio) sposu d'una fiddola di Costantinu Ia ;
   </p>
   <p>
    versu u 1092 : Saltaro, u so fiddolu (?) ;
   </p>
   <p>
    1113-1116 : Ottocorre di Gunale, fiddolu di Comita di Gunale ;
   </p>
   <p>
    versu u 1116 : Costantinu II sposa Anna fiddola di Torgodorio (?) ;
   </p>
   <p>
    1120-1133 : Comita Ia Spanu, u so fiddolu.
   </p>
   <p>
    === Dinastia di Gunali ===
   </p>
   <p>
    1146-1173 : Costantinu III di Lacon-Gunale, discindenti da Ottocorre (?) ;
   </p>
   <p>
    1173-1203 : Barisone II, u so fiddolu esiliatu in u 1182 è 1184 ;
   </p>
   <p>
    1203-1220 : Elena, a so fiddola ;
   </p>
   <p>
    1203-1208 : Lamberto Visconti di Pisa sposu in u 1206 d'Elena di Gaddura, zitedda di Barisone II ;
   </p>
   <p>
    1211-1216 : Comita II di Torres ;
   </p>
   <p>
    1216-1218 : Marianu II di Torres.
   </p>
   <p>
    === Dinastia Visconti ===
   </p>
   <p>
    1218-1223 : Lamberto Visconti ristabulitu, cuntrolla Cagliari (1220-1225) ;
   </p>
   <p>
    1223-1238: Ubaldo Visconti, u so fiddolu sposa Adelasia di Torres, cuntrolla Cagliari (1232-1233) è Torres (1236-1238).
   </p>
   <p>
    Cumpetizioni trà :
   </p>
   <p>
    1238-1257 : Adelasia di Torres (morta in u 1259), a so veduva ;
   </p>
   <p>
    1238-1249 : Enzio fiddoli di Fredericu II di u Sant' Imperu, dinò Ghjudici di Torres da u 1238 à u 1272, cunsorti Adelasia ma divurziighja in u 1246 ;
   </p>
   <p>
    1238-1275 : Giovanni dittu Chiano Visconti, fiddolu d'Ubaldo (mortu versu u 1230), frateddu di Lamberto Visconti, cuntrolla 1/3 di Cagliari dapoi u 1258 ;
   </p>
   <p>
    1275-1296 : Ugolino dittu Nino Visconti, u so fiddolu, 1/3 di Cagliari ;
   </p>
   <p>
    1296-1308/1309 : Giovanna Visconti (morta in u 1339), a so zitedda sposa Rizzardo di Camino è cuntrolla 1/3 di Cagliari.
   </p>
   <p>
    == Noti ==
   </p>
   <p>
    ==Bibliugrafia==
   </p>
   <p>
    Gian Giacomo Ortu La Sardegna dei giudici, Regione autonoma della Sardegna, 2005 (in talianu)
   </p>
   <p>
    == De veda dinò ==
   </p>
   <p>
    Gaddura
   </p>
   <p>
    Regnu d'Arburea
   </p>
   <p>
    Regnu di Logudoru
   </p>
   <p>
    Regnu di Cagliari
   </p>
   <p>
    Regnu di Sardegna
   </p>
   <p>
    Storia di a Sardegna
   </p>
   <p>
    Gaddura
   </p>
  </body>
 </text>
</TEI>
