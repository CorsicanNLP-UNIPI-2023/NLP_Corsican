<TEI>
 <teiHeader>
  <fileDesc>
   <titleStmt>
    <title>
     Puppusgiula
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Puppusgiula"/>
     <date>
      2015-05-08T20:07:21Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Puppusgiula
   </head>
   <p>
    A puppusgiula (o a puppusgia) (Upupa epops) hè un aceddu chì faci parti di a famiglia di l'Upupidae. A puppùsgiula hè longa 25-29 cm, incù un'apartura alaria di 44-48 cm. L'impiumatura hè carrataristica, bruna moltu chjara in a parti subrana è incù una striscia orizuntali biancu-nera in a parti suttana. U capu hè pruvistu di un ciuffu erettili di piumi, u bizzicu essendu abbastanza longu (5-6 cm) è appena incurvatu in ghjò. I patti sò corti ma forti. A puppusgiula pesa 60-80 g. Pò campà insin'à 11 anni. Da marzu à ghjugnu, a femina pone a cova, 5-7 ova biancu-virdicci, par circa 16 ghjorna, in un ciottulu. Dopu 3 o 4 sittimani, i piulacona chettani u nidu. Ci poni ancu essa dui cuvati l'annu. Ci hè pocu dismurfisimu sissuali ind'è a puppusgiula è u masciu è a femina sò guasi listessi.
   </p>
   <p>
    A puppusgiula si nutrisci di larvi d'invertebrati, d'insetti maiori, di mignoculi, di molluschi, o di ragni.
   </p>
   <p>
    A puppusgiula è diffusa in l'Auropa centru-meridiunali sana, in Asia è in Africa sittintriunali. Migra versu i tropichi in inguirnata.
   </p>
   <p>
    == Sistematica ==
   </p>
   <p>
    I sottuspezii di Upupa epops sò:
   </p>
   <p>
    Upupa epops africana Bechstein, 1811
   </p>
   <p>
    Upupa epops ceylonensis Reichenbach, 1853
   </p>
   <p>
    Upupa epops epops Linnaeus, 1758
   </p>
   <p>
    Upupa epops longirostris Jerdon, 1862
   </p>
   <p>
    Upupa epops major C.L. Brehm, 1855
   </p>
   <p>
    Upupa epops marginata Cabanis &amp; Heine, 1859
   </p>
   <p>
    Upupa epops senegalensis Swainson, 1837
   </p>
   <p>
    Upupa epops waibeli Reichenow, 1913
   </p>
   <p>
    Innanzi, a puppusgiula hè classificata in l'ordini di i coraciiformi, ma a classifica più ricenti di Sibley &amp; Monroe l'hà integrata in l'ordini novu di l'upupiformi.
   </p>
   <p>
    == In Corsica ==
   </p>
   <p>
    A puppusgiula hè prisenti in Corsica. Hè ancu chjamata in corsu: a puppusgia, a pappusgia. U s o nomu veni da u so gridu: "Pupupù, pupù". Hè un aceddu cumunu, ma ghjugniticciu. A puppusgiula affacca in Corsica à parta da u mesi di marzu, ma à spessu, i puppusgiuli ghjugnini in Corsica in i trè primi sittimani d'Aprili. Accadi dinò calchì volta chì a puppusgiula passessi l'annata sana in l'isula, ma hè raru. A puppusgiula stà un pocu dignalocu in Corsica, da u litturali insin'à un'altezza di 1000 metri. Si scontra più suventi accantu à u litturali è priferisci a machja bassa, i prata è s'infatta ancu vicinu à i paesi è i paisoli. Difatti, a puppusgiula si vedi più pocu in a machja alta è spessa.
   </p>
   <p>
    == Citazioni ==
   </p>
   <p>
    Accadi chì a puppusgiula fussi mintuvata in a cultura corsa. Par asempiu in i sprissioni:
   </p>
   <p>
    Beddu chì pari una puppusgiula : biddissimu
   </p>
   <p>
    Tena a so donna in puppusgia : tena mori à contu a so moglia
   </p>
   <p>
    Andà si ni in puppusgia chì significheghja: svaniscia si ni.
   </p>
   <p>
    == Rifarenzi ==
   </p>
   <p>
    Foru corsu, Lessicu
   </p>
   <p>
    Papi, Arnestu, Donna
   </p>
   <p>
    Thibault, Jean-Claude, Les oiseaux de Corse - L'aceddi di Corsica, PNRC, 1983 (in francesu)
   </p>
   <p>
    Versini, Saveriu, Parolle di Corsica, 2001, DCL
   </p>
   <p>
    == Liami ==
   </p>
   <p>
    L'acelli - Les oiseaux, Ghjuvan Petru Battestini, Adecec], 198
   </p>
   <p>
    U cantu di a puppusgiula
   </p>
   <p>
    == Da veda dinò ==
   </p>
   <p>
    aceddi di Corsica
   </p>
   <p>
    Upupidae
   </p>
   <p>
    Avifauna di Corsica
   </p>
  </body>
 </text>
</TEI>
