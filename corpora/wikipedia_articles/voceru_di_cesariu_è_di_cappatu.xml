<TEI>
 <teiHeader>
  <fileDesc>
   <titleStmt>
    <title>
     Voceru di Cesariu è di Cappatu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Voceru%20di%20Cesariu%20%C3%A8%20di%20Cappatu"/>
     <date>
      2018-09-11T12:34:59Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Voceru di Cesariu è di Cappatu
   </head>
   <p>
    U Voceru di Cesariu è di Cappatu hè un voceru corsu. Hè mintuvatu in i Canti populari di Salvatore Viale.
   </p>
   <p>
    ==U voceru di Cesariu è di Cappatu==
   </p>
   <p>
    In morte di Cesariu è di Cappatu
   </p>
   <p>
    Ghjesù, Ghjuseppe, Maria,
   </p>
   <p>
    Santissimu Sacramentu,
   </p>
   <p>
    Ora tutti in cumpagnia
   </p>
   <p>
    Aiutate stu lamentu ;
   </p>
   <p>
    Chì da per tuttu risoni
   </p>
   <p>
    La morte di dui campioni.
   </p>
   <p>
    Or girate lu cantone,
   </p>
   <p>
    È girate u circundariu,
   </p>
   <p>
    Chì sia simile à Cesariu
   </p>
   <p>
    Nun truvate una persone,
   </p>
   <p>
    Unu ch’abbia a so presenza,
   </p>
   <p>
    La so lingua, è la so scienza.
   </p>
   <p>
    Lu latrone di Martini,
   </p>
   <p>
    Lu figliolu di Passione
   </p>
   <p>
    S'impustò in u pruniccione
   </p>
   <p>
    Cunsigliatu da i Mastini;
   </p>
   <p>
    Quandu poi li venne a pare,
   </p>
   <p>
    Li tirò è lu fè cascare.
   </p>
   <p>
    Tirò à fermu lu so colpu
   </p>
   <p>
    Lu famosu latrunchjinu,
   </p>
   <p>
    Chì lu chjamanu Malchjinu,
   </p>
   <p>
    Di pistola, o fusse schjoppu;
   </p>
   <p>
    Li passò lu core in pettu,
   </p>
   <p>
    Cum'è pinzu di stilettu.
   </p>
   <p>
    Cappatu, cum'è un Leone,
   </p>
   <p>
    Bench’avesse una ferita,
   </p>
   <p>
    Si lampò sopra Tangone,
   </p>
   <p>
    Chì li dimandò la vita,
   </p>
   <p>
    È mustrava pentimentu
   </p>
   <p>
    Per tumbà lu à tradimentu.
   </p>
   <p>
    Avà lu cuppiolu hè mortu
   </p>
   <p>
    Ma lasciò Paulu in vita,
   </p>
   <p>
    Chì sarà Primu Eremita
   </p>
   <p>
    È si chjama Paulu-tortu;
   </p>
   <p>
    S’ellu piglia la campagna,
   </p>
   <p>
    Qualchì pochi si ne lagna.
   </p>
   <p>
    Or lasciate chì a campagna
   </p>
   <p>
    Sia scuperta è senza neve:
   </p>
   <p>
    Sarà male per la pieve
   </p>
   <p>
    Da la piaghja à la muntagna;
   </p>
   <p>
    Perch'u male hè cumu u focu,
   </p>
   <p>
    Chì si sparghje in ogni locu.
   </p>
   <p>
    Or magnatu u vostru pane,
   </p>
   <p>
    È biite u vostru vinu;
   </p>
   <p>
    Noi di questu ùn ne vulemu,
   </p>
   <p>
    Ma di lu vostru sanguinu,
   </p>
   <p>
    In vindetta di lu nostru,
   </p>
   <p>
    Chì l’avemu à lu strascinu.
   </p>
   <p>
    Ùn hè què lu paesacciu,
   </p>
   <p>
    Chì tinia lu mè cuginu?
   </p>
   <p>
    Ch’ellu ci scappi lu focu
   </p>
   <p>
    È nun ci abiti più nimu!
   </p>
   <p>
    Una vechja.
   </p>
   <p>
    Acchitate vi, o surelle,
   </p>
   <p>
    È finite stu rumore:
   </p>
   <p>
    Matteiu un vole vindetta;
   </p>
   <p>
    Chì stà in celu cù u Signore.
   </p>
   <p>
    Or guardate la sta bara;
   </p>
   <p>
    Mirate, surelle care,
   </p>
   <p>
    Ci stà sopra Ghjesù Cristu,
   </p>
   <p>
    Chì ci insegna à pardunà ne:
   </p>
   <p>
    Ùn spignite li vostri omi;
   </p>
   <p>
    Abastanza hè torbu u mare;
   </p>
   <p>
    Perch’avale emu d’avè,
   </p>
   <p>
    Eppò avriamu da dà ne.
   </p>
   <p>
    == Referenze ==
   </p>
   <p>
    Salvatore Viale, Canti popolari corsi, 1855, Fabiani:Bastia
   </p>
   <p>
    Voceru
   </p>
  </body>
 </text>
</TEI>
