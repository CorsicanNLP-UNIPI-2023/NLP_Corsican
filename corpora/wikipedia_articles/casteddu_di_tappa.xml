<TEI>
 <teiHeader>
  <fileDesc>
   <titleStmt>
    <title>
     Casteddu di Tappa
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Casteddu%20di%20Tappa"/>
     <date>
      2019-10-03T11:16:25Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Casteddu di Tappa
   </head>
   <p>
    U Casteddu di Tappa (o Castellu di Tappa) hè un situ archiulogicu situatu annantu à a cumuna di Porti-Vechju. U casteddu di Tappa hè un situ preistoricu di u neuliticu. Hè situatu trà Sotta è Porti-Vechju. Hè l'archiulogu Roger Grosjean chì hà fattu i primi ricerchi annantu à u casteddu di Tappa. U munimentu sarìa statu custruitu versu à fini di u sicondu milleniu nanzu à Cristu. U situ cumprendi un munimentu principali di forma ronda chì pudarìa essa una torra. U diamitru d'issa torra hè di 11 metri. U casteddu, d'appressu l'archiuloghi, era un picculu paesi à l'ebbica, ind'edda vivìa una cumunità. L'attività di issa cumunità era a pesca è a caccia, ma dinò l'agricultura. A stuttura di u munimentu faci pinsà ch'iddu era piuttostu par l'inguernu, in cuntrastu incù un situ com'è Cuccuruzzu, chì era piuttostu par l'istatina.
   </p>
   <p>
    == Gallaria d'imagini ==
   </p>
   <p>
    == Rifarenzi ==
   </p>
   <p>
    Leandri, Franck è Chabot, Laurent (2003). Monumenti di Corsica Edisud. Aix-en-Provence (in francesu)
   </p>
   <p>
    == Liami ==
   </p>
   <p>
    U situ di Tappa, Adecec
   </p>
   <p>
    Tappa (in francesu)
   </p>
   <p>
    Situ archiulogicu di Corsica
   </p>
  </body>
 </text>
</TEI>
