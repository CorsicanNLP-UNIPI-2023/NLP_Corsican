<TEI>
 <teiHeader>
  <fileDesc>
   <titleStmt>
    <title>
     Lazarettu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Lazarettu"/>
     <date>
      2018-06-21T18:43:10Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Lazarettu
   </head>
   <p>
    U lazarettu era un stabilimentu di missa in quarantina di i passaghjeri, equipaghji è marcanzii in pruvinienza di porti induva infiiria a pesta. À i ghjorna d'oghji a parola disigna dinò uni pochi di loca ditti annantu à u litturali mediterraniu induva un lazarettu, attualmenti sparitu, era statu stabilitu.
   </p>
   <p>
    == Etimulugia è storia ==
   </p>
   <p>
    A parola " lazarettu ", disignendu un spidali, tiraria a so urighjini da u nomu di " Lazaru ", prutagonistu di una parabula di u Vanghjeliu siont'è Lucca.
   </p>
   <p>
    Difatti, par insignà a carità, Ghjesù ci discrivi a storia di un povaru numinatu Lazaru, è di un gattivu riccu : u povaru, cupartu à ulceri è murendu di fami, campa in carrughju, à a porta di a dimora di u riccu. Avaria vulsutu bè sazià si di ciò chì cascava da a tola di u riccu, chì facia bamboscia, ma nimu ùn li ni dava. U povaru morsi è, dici Ghjesù, fù carriatu à u Celi. U riccu morsi dinò è fù inttarratu. Ma, in l'Aldilà, si ritruvò in Infernu è cunnuscì suffrenzi è strazii chì ùn s'era micca primuratu di a sorti di u misareddu chì era à a so porta.
   </p>
   <p>
    'Ssu San Lazaru imaginariu, invintatu par u bisognu di una parabula, hè prestu statu cunfusu incù un antru San Lazaru, Lazaru di Betnia, amicu di Ghjesù, chì saria statu u frateddu di Marta è di Maria.
   </p>
   <p>
    Più dopu, a parsona chjamò " lazarettu ", ogni stabilimentu induva a parsona mittia in quarantina i malati cuntagiosi (lepra, pesta o culera).
   </p>
   <p>
    In tedescu è in russiu, 'ssa parola significheghja " spidali militarescu " o " infirmaria di campagna ". In inglesu, a parola d'urighjini veneta lazaretto hè apradatu par disignà un lazarettu, mentri chì a parola pest house disigna una casa di quarantina situata in altrò chì in un portu.
   </p>
   <p>
    == Asempii ==
   </p>
   <p>
    === In Corsica===
   </p>
   <p>
    U lazarettu d'Asprettu, in Aiacciu.
   </p>
   <p>
    U lazarettu di l'arcipelagu di i Sanguinarii, à a larga di Aiacciu: a custruzzioni di 'ssu lazarettu hè stata urdinata da Nabulionu Bonaparte in u 1802. Era distinatu à accoglia i piscadori di curaddu chì vultavani da l'Africa di u Nordu, chì era chjamata tandu a Barbaria.
   </p>
   <p>
    === In u mondu ===
   </p>
   <p>
    U lazarettu di Tracadia, in Acadia.
   </p>
   <p>
    U lazarettu Dhar Lamhalla, quartieri d'Oujda, in u Maroccu.
   </p>
   <p>
    U lazarettu di Dubrovnik.
   </p>
   <p>
    I trè lazaretti di u portu di Livornu, in Tuscana, - San Rocco, San Giacomo è San Leopoldo.
   </p>
   <p>
    U lazarettu d'Ancona.
   </p>
   <p>
    U lazarettu di Ghjenuva.
   </p>
   <p>
    U lazarettu di Napuli, situatu annantu à l'isula di Nisida in u golfu di Puzzola.
   </p>
   <p>
    U lazarettu di San Carlo à Triesta.
   </p>
   <p>
    U lazarettu di Varignanu, vicinu à u portu di A Spezia.
   </p>
   <p>
    U lazarettu di l'isula Saint-Michel in a cala di u portu di Lorient, in Francia.
   </p>
   <p>
    U lazarettu d'Arenc, in Marseglia, in Francia.
   </p>
   <p>
    U lazarettu di u portu di Mahón, annantu à l'isula di Minorca.
   </p>
   <p>
    U lazarettu di Tor, in u Sinai.
   </p>
   <p>
    U lazarettu di Conakry in Guinea.
   </p>
   <p>
    U lazarettu di Dakar à u Senegali.
   </p>
   <p>
    == Noti ==
   </p>
   <p>
    ==Liami==
   </p>
   <p>
    L'isula di Mezu Mari metti in manu i sicreti di u so patrimoniu architittatu, articulu di Corse-Matin, 26 lugliu di u 2011
   </p>
   <p>
    *
   </p>
  </body>
 </text>
</TEI>
