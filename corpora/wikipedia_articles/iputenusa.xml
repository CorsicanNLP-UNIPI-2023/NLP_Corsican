<TEI>
 <teiHeader>
  <fileDesc>
   <titleStmt>
    <title>
     Iputenusa
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Iputenusa"/>
     <date>
      2019-09-29T20:09:06Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Iputenusa
   </head>
   <p>
    In un triangulu rittangulu si chjama iputenusa (o ipotenusa) (di u latinu hypotenusa, di u grecu ὑποτείνουσα, hypoteínousa, "linia tesa sottu") u latu oppostu à l'angulu rettu. L'altri dui lati si chjamani inveci cateti.
   </p>
   <p>
    == Calculu di a lunghezza ==
   </p>
   <p>
    A rilazioni fundamintali frà i lati d'un triangulu rittangulu hè stabilita da u tiurema di Pitagora, chì pò essa adupratu par calculà a misura di l'iputenusa quandu sò cunnisciuti i misuri di i cateti. Incù i metudi di a trigunumitria hè ancu pussibuli di ditarminà a misura di l'iputenusa cunniscendu a misura di un solu di i cateti à tempu cù l'ampiezza di un di l'anguli acuti di u triangulu rittangulu.
   </p>
   <p>
    In i formuli ripurtati quì sottu si indicarà incù i l'iputenusa, incù c1 è c2 i dui cateti è incù h l'altezza custruita annantu à l'iputenusa d'un triangulu rittangulu genericu. L'anguli opposti à i cateti c1 è c2 sarani rispittivamenti γ1 è γ2.
   </p>
   <p>
    === Dati i cateti ===
   </p>
   <p>
    l'iputenusa hè uguali à a:
   </p>
   <p>
    i=\sqrt{c_1^2+c_2^2}
   </p>
   <p>
    === Dati un catetu è un angulu acutu ===
   </p>
   <p>
    A misura di l'iputenusa equivali à quidda d'un catetu divisa par u sinu di l'angulu oppostu à u catetu, o par u cusinu di l'angulu aghjacenti.
   </p>
   <p>
    i=\frac{c_1}{\sin\gamma_1}=\frac{c_2}{\sin\gamma_2}=\frac{c_1}{\cos\gamma_2}=\frac{c_2}{\cos\gamma_1}
   </p>
   <p>
    == Cunsidarazioni ==
   </p>
   <p>
    Incù u tiurema di Pitagora hè faciuli à dimustrà ch'è a misura di l'iputenusa hè sempri più grandi ch'è quidda d'un catetu. Ricurdendu ch'è tutti i lati misurani più di zeru:
   </p>
   <p>
    i^2=c_1^2+c_2^2\Rightarrow\begin{cases}i^2&gt;c_1^2\\i^2&gt;c_2^2\end{cases}\Rightarrow\begin{cases}i&gt;c_1\\i&gt;c_2\end{cases}
   </p>
   <p>
    À listessa cunclusioni si ghjunghji applichendu u tiurema di i sini.
   </p>
   <p>
    == Da veda dinò ==
   </p>
   <p>
    Giumitria
   </p>
   <p>
    Giumitria euclidea
   </p>
   <p>
    Toru (giumitria)
   </p>
   <p>
    Giumitria piana
   </p>
   <p>
    Angulu rettu
   </p>
   <p>
    Catetu
   </p>
   <p>
    Mezaretta
   </p>
   <p>
    Perimetru
   </p>
   <p>
    Sigmentu
   </p>
   <p>
    Triangulu isusceli
   </p>
   <p>
    Triangulu equilateru
   </p>
   <p>
    Tiurema di Pitagora
   </p>
   <p>
    Tangenti
   </p>
   <p>
    Trigunumitria
   </p>
   <p>
    Triangulu
   </p>
   <p>
    Uttaedru
   </p>
   <p>
    Giumitria di u triangulu
   </p>
   <p>
    == Noti ==
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia in talianu.
   </p>
  </body>
 </text>
</TEI>
