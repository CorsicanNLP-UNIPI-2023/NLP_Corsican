<TEI>
 <teiHeader>
  <fileDesc>
   <titleStmt>
    <title>
     À Bastia
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/%C3%80%20Bastia"/>
     <date>
      2015-07-19T16:40:48Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    À Bastia
   </head>
   <p>
    À Bastia hè una puesia di Petru Lucciana, dettu Vattelapesca (1832-1909).
   </p>
   <p>
    ==À Bastia==
   </p>
   <p>
    O Bastia, ti ne dissi tante è tante
   </p>
   <p>
    Ch'hè onestu avà spiigà ti u mio penseru :
   </p>
   <p>
    Eo porga ti vurria cum'è diamante,
   </p>
   <p>
    Di e civile virtù spechju sinceru ;
   </p>
   <p>
    È s'è rozza ti mostri, se sprizzante
   </p>
   <p>
    Di l'anticu valore, fangu stranieru
   </p>
   <p>
    Sparghji sopra a to chjomma luccicante,
   </p>
   <p>
    Mi si move ind'u pettu l'umore neru.
   </p>
   <p>
    È sfogu in aspri versi u mio dulore ;
   </p>
   <p>
    Perchè t'amu, o Bastia : Sentu ch'è à tè ne
   </p>
   <p>
    Mi leganu oramai mille catene
   </p>
   <p>
    Chì si ponu strappà solu cù u core :
   </p>
   <p>
    Persone, celu, terra, gioie è pene...
   </p>
   <p>
    Duve nacqui è ingrandai, bramu di more.
   </p>
   <p>
    ==Da vede dinù==
   </p>
   <p>
    Petru Lucciana
   </p>
   <p>
    Puesia in lingua corsa  Petru Lucciana
   </p>
  </body>
 </text>
</TEI>
