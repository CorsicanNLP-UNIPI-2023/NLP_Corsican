<TEI>
 <teiHeader>
  <fileDesc>
   <titleStmt>
    <title>
     Eduardo Galeano
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Eduardo%20Galeano"/>
     <date>
      2015-07-18T19:08:58Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Eduardo Galeano
   </head>
   <p>
    Eduardo Hughes Galeano (Montevideo, 3 sittembri 1940 - 13 aprili 2015) hè un ghjurnalistu è scrittori uruguaianu. Hè una di i parsunalità più influenti è stimati di a litteratura latinu-americana. I so libra sò stati tradutti in molti lingui è cumbineghjani ducumintazioni, narrazioni, ghjurnalisimu, analisa pulitica è storia, bench'è l'autori stessu ùn si cunsidareghji micca com'è storicu.
   </p>
   <p>
    == Vita ==
   </p>
   <p>
    Galeano hè natu in una famiglia cattolica di a classa media di discindenza gallesa, tedesca, spagnola è taliana. Da ghjovanu Galeano feci varii travagli: uparaiu, pittori d'insegni, missaghjeri, dattilugrafu, casceri di banca. À l'ità di 14 anni vinditi u so prima dissegnu satiricu puliticu à u sittimanali di u Partitu Sucialistu di l'Uruguay, El Sol.
   </p>
   <p>
    Cuminciò a carriera di ghjurnalistu à l'iniziu di l'anni sissanta com'è dirittori di Marcha, un influenti sittimanali à u quali cullaburavani Mariu Vargas Llosa, Mariu Benedetti, Manuel Maldonado Denis è Roberto Fernández Retamar. Par dui anni dirighjiti u cutidianu Ebbica è travagliò com'è ridattori capu ind'è University Press. In u 1973, incù un colpu di statu i militari presini u puteri in Uruguay; Galeano fù imprighjunatu è custrettu dopu à fughja. Si stabilì in Arghjintina ind'eddu fundò a rivista culturali Crisis.
   </p>
   <p>
    In 1976, quandu u rigimu di Videla presi u puteri in Arghjintina incù un sanguinosu colpu di Statu, u so nomu fù aghjuntu à a lista di i cundannati da i "squadroni di a morti"; fughjì dinò sta volta in iSpagna, ind'eddu scrissi a famosa trilugia Mimoria di u focu (Mimoria di u Fuego). À l'iniziu di 1985 Galeano turrò à Montevideo ind'eddu campa sempri avà.
   </p>
   <p>
    Morsi Galeano u 13 aprili 2015 à l'ità di 74 anni dopu à un tumori di u pulmonu.
   </p>
   <p>
    == Opari ==
   </p>
   <p>
    I veni aparti di l'America Latina (Las venas abiertas de América Latina) hè un'opara d'accusa di u sfruttamentu di l'America Latina da parti di puteri stranieri à parta da u XV seculu à i nosci ghjorna. Mimoria di u focu (Mimoria di u fuego) hè un racontu in trè parti (Genesi (Los nacimentos), Facci è mascari (Las caras y las mascaras), U seculu di u ventu (El siglo di u viento)) di a storia di l'America di u Nordu è di u Sudu. I parsunaghji sò figuri storichi: generali, artisti, rivuluzionarii, travagliadori, cunquistadori è cunquistati chì sò ritratti in brevi episodii chì riflettini a storia culuniali di u cuntinenti. Cumencia incù i miti priculumbiani di a criazioni è finisci in 1986.
   </p>
   <p>
    Par Mimoria di u focu (Mimoria di u fuego), Galeano fù paragunatu da i critichi litterarii à John Dos Passos è à Gabriel Garcíà Márquez. Ronald Wright scrissi nantu à u Times Literary Supplement: "I grandi scrittori... dissolvini i vechji genari par fundà ni novi. Sta trilugia di un di i scrittori più curaghjosi è raffinati di l'America latina hè di difficiuli classificazioni".
   </p>
   <p>
    In U ballò ombra è luci publicatu in u 1987, Galeano dinoncia u regnu di u soldu è di u cummerciu in u ballò è si face u difendidori di i valori pupulari di u ballò : ricchezza culturale, imaginariu riccu. Com'eddu a ci dici
   </p>
  </body>
 </text>
</TEI>
