<TEI>
 <teiHeader>
  <fileDesc>
   <titleStmt>
    <title>
     Tittu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Tittu"/>
     <date>
      2015-09-13T18:19:10Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Tittu
   </head>
   <p>
    Tittu Flaviu Vespasianu (in latinu: Titus Flavius Vespasianus, regnante cù u nome di Tittu Flaviu Vespasianu Cesare Augustu; Roma, 30 dicembre 39 - Aquae Cutiliae, 13 sittembre 81) hè statu un imperatore rumanu di a dinastia di i Flavi.
   </p>
   <p>
    Prima di cullà à u tronu, Tittu fù un abile è stimatu generale chì si distinse per a ripressione di a ribellione in Giudea di u 70, durente a quale fù distruttu u sicondu tempiu di Gerusalemma. Eppuru fù cunsideratu un bon imperatore da Tacitu è da altri storichi cuntempuranii. Hè cunnisciutu per u so prugramma d'opere publiche à Roma è per a so generosità per succorre a pupulazione in seguitu à duie evvenimenti disastrosi: l'eruzione di u Vesuviu di u 79 è l'incendiu di Roma di a 80. Celebra hè a definizione ch'ellu dete d'ellu u storicu Svetonio:
   </p>
   <p>
    per cilibrà tutti i meriti di Tittu è di u so guvernu.
   </p>
   <p>
    == Biografia ==
   </p>
   <p>
    === Origine familiale è aduliscenza ===
   </p>
   <p>
    A famiglia di Tittu, a gens Flavia, appartinia à a nubiltà italica chì, in a prima mità di u I seculu, rimpiazzò a più antica aristucrazia rumana, indibulita da i dicennii di guerre civile cumbattuti in u I seculu a.C. A gens Flavia, per esempiu, cullò da un' origine umile à l'onori i più alti in appena trè generazione. U missiavone paternu di Tittu, Tittu Flavio Petrone, avia cumbattutu cum'è cinturione in l'armata di Gneo Pompeo Magnu durente a guerra civile trà Cesare è Pompeo (49-45 a.C.), punendu fine di manera vergugnosa à a so propria carriera incù a fuga da u campu di battaglia durente a battaglia di Farsalo (48 a.C.). Perdunatu quantunque da Cesare, diventò percettore di e vendite à l'asta è spusò a ricca Tertulla.
   </p>
   <p>
    U figliu di Petrone è Tertulla, Tittu Flavio Sabinu, fù un riccu percettore in Asia è un pristatore à interessi in Helvetia è spusò Vespasia Polla, figliola di u tribunu militare Vespasio Pollione. Grazia à 'ssu matrimoniu, Sabinu s'imparintò incù l'aristucratica gens Vespasia, garantiscendu à i so figlioli, Tittu Flaviu Sabinu è Tittu Flaviu Vespasianu, u rangu senaturiale. U figliolu minore di Sabinu, Vespasianu, spusò Flavia Domitilla maiò, da a quale ebbe Titu Flaviu Vespasianu, natu à Roma u 30 di dicembre 39;
   </p>
   <p>
    === Carriera militara è ascesa pulitica (58-79) ===
   </p>
   <p>
    Trà u 58 è u 60 fù prima tribunu militare in Alimagna, induve ebbe per cullegu Pliniu u Vechju, dopu in Britannia, prubabilmente in occasione di u trasfirimentu annantu à l'isula d'un cuntingente di rinforzu in seguitu à a rivolta di Budicca. Intornu à u 63 fece ritornu à Roma per intraprende incù successu a carriera di ghjuristu, righjunghjendu a carica di questore. In stu periodu spusò Arrecina Tertulla, figliola d'un exi Prifettu di u pretoriu di Caligula, Marcu Arrecino Clemente.
   </p>
   <p>
    Tertulla murì in u 65 è Tittu si rispusò incù Marchja Furnilla, da a quale ebbe una figliola, ma da a quale ellu divurziò senza spusà si dinù. Furnilla appartinia à una nobile famiglia, culligata, però, incù l'oppusizione senaturiale à Nerone, tantu ch'è u ziu di Furnilla, Barea Sorano, è a so figliola Sevilla morsenu in e purghe neruniane dopu à a cuspirazione di Pisone mancata di u 65; Sicondu parechji storichi muderni, a decisione di divurzià da Furnilla fù presa propriu per alluntanà da sè i suspetti di collusione incù a cuspirazione. Tittu ebbe parechje figliole, almenu una di e quale da Furnilla, ma solu una sopravvisse, Ghjulia, ch'ellu avia prubabilmente avutu da Arrecina, di a quale a mamma si chjamava ancu ella Ghjulia.
   </p>
   <p>
    ==== Campagna in Ghjudea ====
   </p>
   <p>
    In u 67, Vespasianu fù incaricatu da l'imperatore Nerone d'assume u cummandu di e forze rumane impignate à calmà a ribellione di i Ghjudei (prima guerra ghjudaica, 66-74). Tittu, chì à l'epica avia circa 28 anni, ricivì u cummandu di a Legio XV Apollinaris, ch'ellu andò à prilivà
   </p>
   <p>
    à Alissandria d'Egittu è ch'ellu purtò dopu in Ghjudea. I meriti di Titu in a guerra ghjudaica sò difficiule da analizà, chì a principale fonte di a guerra, a Guerra ghjudaica di Ghjaseppu Flavio, fù scritta da u
   </p>
   <p>
    cummandante ghjudeu di a furtezza di Iotapata, assidiata è cunquistata in u 67 da Tittu, chì ebbi dopu rapporti di clientella incù a dinastia flavia.
   </p>
   <p>
    In i descrizzione di Giuseppe, Tittu hè l'eroicu cummandante chì assidiò è cunquistò cinqui centri nimichi, ma, una volta cunsideratu u puntu di vista di l'autore, s'avvera chjaru ch'è à l'iniziu di a campagna di Tittu, ùn avia micca avutu precedente sperienze di cummandu, è ch'ùn fù micca cusì brillante. Tittu fù incaricatu da Vespasianu d'andà à Antiochia à pattighjà incù Gaio Licinio Muciano, guvernadore di Siria è cum'è tale rispunsevule di a Ghjudea, affinch'è i duie generale ghjunghjissenu à divide si e cumpitenze: Titu riiscì in 'ssu scopu, stendu ci finu à u fine di u 67, è s'unì à u babbu in a guerra.
   </p>
   <p>
    In u 67 Tittu participò à l'assedii di Iotapata è Giaffa, eppo cumbattì intornu à Tiberiade, Taricace è Gamala. In u 69, l'annu di i quattru imperatori, Vespasianu vultò à Roma per riclamà u trone, lascendu u figliolu in Giudea à pone fine à a rivolta, cosa ch'è Tittu fece l'annu dopu: Gerusalemma fù sacchighjata, u Tempiu distruttu è gran'parte di a pupulazione uccisa o custretta à fughje da a cità. Durente u so sughjornu à Gerusalemma, Tittu ebbe una relazione incù Berenice di Cilicia, figliola di Erode Agrippa I. À u so ritornu à Roma, in u 71, fù accoltu in trionfu. Fù parechje volte consulu durente u regnu di u babbu; fù ancu censore è prifettu di a Guardia preturiana, assicurendu ne a fideltà  à l'imperatore. Tutti i fatti ligati à a rivolta è à a caduta di Gerusalemma sò cuntati da u storicu ebreiu Ghjaseppu Flavio in a so opera Guerra ghjudaica.
   </p>
   <p>
    ==Citazione==
   </p>
   <p>
    Tittu hè mintuvatu qualchì volta in a cultura corsa:
   </p>
   <p>
    à china, u numeru trè hè l'orechje di Tittu
   </p>
   <p>
    in a sprissione Manghjà si à Tittu cù l'archibusgiu,  chì significheghja: pulà i so soldi, manghjà si tuttu
   </p>
   <p>
    ==Note==
   </p>
   <p>
    ==Bibliugrafia==
   </p>
   <p>
    Ciavatti, Petru (dir. redazzione) Dizziunariu U Muntese, 1984, Albiana
   </p>
   <p>
    == Da vede dinù ==
   </p>
   <p>
    Prima guerra ghjudaica
   </p>
   <p>
    Assediu di Gerusalemma (70)
   </p>
   <p>
    Arcu di Tittu
   </p>
   <p>
    Vespasianu
   </p>
   <p>
    A clemenza di Tittu, opera lirica di Wolfgang Amadeus Mozart.
   </p>
   <p>
    Tittu (imperatore rumanu)
   </p>
   <p>
    Tittu
   </p>
   <p>
    Vespasianu, Tittu
   </p>
  </body>
 </text>
</TEI>
