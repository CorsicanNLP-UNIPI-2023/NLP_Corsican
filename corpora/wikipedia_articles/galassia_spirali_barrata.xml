<TEI>
 <teiHeader>
  <fileDesc>
   <titleStmt>
    <title>
     Galassia spirali barrata
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Galassia%20spirali%20barrata"/>
     <date>
      2014-12-21T10:01:50Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Galassia spirali barrata
   </head>
   <p>
    Una galassia à spirali barrata (o Galassia spirale barrata) hè una galassia à spirali chì u so bulbu cintrali prisenta dui prulungamenti di steddi chì in u so insemu ricordani una barra chì attraversa u nucleu. In sti galassii i bracci di a spirali partini da a barra, nanzi ch'è da u nucleu. Si usa ancu u terminu più genericu galassia barrata, chì a barra hè prisenti ancu in galassii di diffarenti murfulugia.
   </p>
   <p>
    == A barra in a Strada di Roma ==
   </p>
   <p>
    L'ussirvazioni cù u telescopiu spaziali Spitzer, in u 2005, ani furnitu una prova ch'è a Strada di Roma hà una barra chì passa à traversu u centru, stimata di a lunghezza di circa 27000 anni luci. L'astrunomi ani fattu l'iputesa ch'è sta furmazioni hè timpurania è saria caghjunata da a forza di marea trà galassii.
   </p>
   <p>
    Nonustanti quissa, monda astrunomi rifiutani l'idea d'una galassia à spirali barrata, è priferiscini attribuiscia à a Strada di Roma u mudeddu à spirali classicu.
   </p>
   <p>
    == Tipi è distribuzioni ==
   </p>
   <p>
    In a siquenza di Hubble stu tipu di galassii hè disignata com'è "SB" ed hè divisu in 3 suttucatigurii:
   </p>
   <p>
    SBa - i bracci di a spirali si avvuglinighjani finu à furmà una struttura glubali guasgi circulari intornu à u nucleu galatticu è à a barra, posta in pusizioni diamitrali
   </p>
   <p>
    SBb - à mità strada frà i SBa è i SBc
   </p>
   <p>
    SBc - i spirali sò monda più allargati è a cunfigurazioni glubali  s'assumidda à quidda d'una lettera "S"
   </p>
   <p>
    Esisti inoltri una classificazioni ultiriori (intrudutta in u 1959 da l'astrunomu  Gérard Henri de Vaucouleurs), chì distingui i (più rari) galassii SBd; inoltri esistini galassii irrigulari chì prisentani a struttura d'una barra, classificati com'è SBm (a Grandi Nivulu di Magellanu par asempiu hè spissu cussì classificata). Esistini ancu galassii linticulari chì prisentani barri è sò classificati com'è SB0.
   </p>
   <p>
    Bench'è i galassii à spirali sighini monda numarosi, i spirali barrati sò circa u 15% di u tutali di i galassii. Cuntendu ancu altri tipi di galassii barrati chì ùn sò micca spirali, in u catalogu RSA (Revised Shapley-Ames Catalog of Bright Galaxies) i galassii classificati com'è barrati sò circa u 25% di quiddi catalugati. Eppuri ultiriori ricirchi sughjiriscini ch'è in campu radiu sighi pussibuli individuà un gran'numaru di barri micca ussirvati incù a strumintazioni ottica. Sicondu stu studiu, a parcintuali di galassii barrati frà i spirali saria di circa u 72%.
   </p>
   <p>
    == Asempii ==
   </p>
   <p>
    == Da vida dinò ==
   </p>
   <p>
    Siquenza di Hubble
   </p>
   <p>
    == Liami esterni ==
   </p>
   <p>
    Asempii di galassii SBa, discrizzioni è imaghjini
   </p>
   <p>
    Asempii di galassii SBb, discrizzioni è imaghjini
   </p>
   <p>
    Asempii di galassii SBc, discrizzioni è imaghjini
   </p>
   <p>
    The Fueling of Nuclear Activity: The Bar Properties of Seyfert and Normal Galaxies, da The Astrophysical Journal.
   </p>
   <p>
    Classificazioni galattica
   </p>
   <p>
    == Noti ==
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia in talianu.
   </p>
  </body>
 </text>
</TEI>
