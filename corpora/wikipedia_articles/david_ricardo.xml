<TEI>
 <teiHeader>
  <fileDesc>
   <titleStmt>
    <title>
     David Ricardo
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/David%20Ricardo"/>
     <date>
      2015-07-13T20:18:58Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    David Ricardo
   </head>
   <p>
    David Ricardo, natu u 18 aprile 1772 è mortu u 11 septembre 1823, economistu inglese di u seculu 19, hè unu di l'economisti i più influenti di a scola classica, accant'à Adam Smith è Thomas Malthus. Fù ancu agente di scambiu è diputatu.
   </p>
   <p>
    == Biografia ==
   </p>
   <p>
    === David Ricardo diputatu ===
   </p>
   <p>
    == Teoria economica ==
   </p>
   <p>
    === Teoria di u valore ===
   </p>
   <p>
    === Opposizione à u pruttezionisimu ===
   </p>
   <p>
    David Ricardo hè favurevule à u libaru-scambiu. Cume diputatu, lotta contr'à e «Corn Laws».
   </p>
   <p>
    Seguente Ricardo, chì dicendu quessa s'oppone à i mercantilisti, u cummerciu internazionale ùn hè micca à somma nulla.
   </p>
   <p>
    === Teoria di l'avantaghji comparativi ===
   </p>
   <p>
    Avanza, pè ghjustificà u libaru-scambiu, a teoria di l'«avantaghju cumparativu» : ogni nazione hà un interessu à specializà si ind'a produzzione duv'ella hè avantaghjata, o duve ci hè u minimu disavantaghju riguardu à l'astre nazione.
   </p>
   <p>
    Da un esempiu famosu, in u capitulu VII di i Principii di l'economia pulitica è di l'impostu, cù u scambiu di vinu è di drappu tra l'Ingliterra è u Portugallu. Cù un numaru datu d'ore di travagliu, u Portugallu produce 20 metri di drappu è 300 litri di vinu, mentre l'Ingliterra produce 10 metri di drappu è 100 litri di vinu. L'Ingliterra pare dunque disavantaghjata in tramindui produzzione. Pertantu, Ricardo mostra chì l'Ingliterra hà interessu à specializà si ind'a produzzione di drappu, duve pussede un avantaghju cumparativu, postu chì cù 10 metri di drappu, ottenerà 150 litri di vinu portughese (contru 100 ind'ella). U Portugallu, ellu, deverà specializà si in a produzione di vinu, postu chì u scambiu cù l'Ingliterra di 300 litri di vinu li permitara d'ottene 30 metri di drapu inglese contru 20 di drappu portughese. L'Ingliterra pussede un avantaghju cumparitivu ind'à a produzzione di drappu mentre u Portugallu pussede un avantaghju assolutu.
   </p>
   <p>
    L'analisa di Ricardo mostra cusì chì a specialisazione fundata sopra avantaghji cumparativi permette una crescita di e produzzione (in l'esempiu quì sopra : un aummentu di tramindui produzzione : quella di drappu cume quella di vinu). In u so modellu, esiste sempre una combinazione di prezzi chì permette chì u libaru-scambiu sia sempre profitevule à i dui paesi. U scambiu internaziunale hè dunque un ghjocu à somma positiva.
   </p>
   <p>
    === U stallone-oru ===
   </p>
   <p>
    === A rendita ===
   </p>
   <p>
    == A posterità ==
   </p>
   <p>
    L'idee di David Ricardo anu avutu un' influenza trimente annantu à u sviluppu posteriore di l'economia. Cu i so argumenti assai logichi, hè diventatu u babbu fundatore di l'economia politica classica. Schumpeter ancu creò una sprissione parlendu di «viziu Ricardianu» , chì vole dì ch'una logica teorica rigurosa ùn face micca sempre una bona teoria economica.
   </p>
   <p>
    == A critica ==
   </p>
   <p>
    Ci sò assai critiche contr'a teoria di Ricardo.
   </p>
   <p>
    Una hè chì a maiò parte di i scambii internaziunali si facenu ind'è a stessa rama: (Nokia face i stessi telefoni in Finlandia, pè esempiu, ch'è HTC in Taiwan)
   </p>
   <p>
    Un'astra critica hè quella svilupata ind'a teoria Heckscher-Ohlin di i scambii internaziunali. Elli dicenu chì un paese và à specializà si in ciò chì pussede in più grande quantità. Cusì, i paesi povari si specialiseghjanu in «capital saving» (impieganu pocu capitale, ma avenu assai manu d'opera), è i ricchi in «labour saving» (u cuntrariu).
   </p>
   <p>
    == Opere ==
   </p>
   <p>
    The High Price of Bullion, a Proof of the Depreciation of Bank Notes (1810), chi promove una muneta metallica.
   </p>
   <p>
    Essay on the Influence of a Low Price of Corn on the Profits of Stock (1815), scontr'à e «Corn Laws».
   </p>
   <p>
    On the Principles of Political Economy and Taxation (1817).
   </p>
   <p>
    == Rifirementi ==
   </p>
  </body>
 </text>
</TEI>
