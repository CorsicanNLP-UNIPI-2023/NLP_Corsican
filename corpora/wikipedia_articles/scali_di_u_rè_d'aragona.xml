<TEI>
 <teiHeader>
  <fileDesc>
   <titleStmt>
    <title>
     Scali di u rè d'Aragona
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Scali%20di%20u%20r%C3%A8%20d%27Aragona"/>
     <date>
      2016-06-30T16:48:07Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Scali di u rè d'Aragona
   </head>
   <p>
    I Scali di u rè d'Aragona sò un munimentu storicu di Corsica, situatu in a cità di Bonifaziu. Hè unu di i loca più visitati da i turisti in Bonifaziu. I Scali falani da a turra situata in cima (U Turrionu), insin'à u mari. Sicondu a lighjenda, i scalinati di u rè d'Aragona sariani stati custruiti in una nuttata. I Scali sò cumposti di 187 scalini. A so inclinazioni hè impurtanta: 45 gradi. Par via di quissa, a falata di i Scali ferma priculosa è ùn hè micca ricumandata par i parsoni anziani.
   </p>
   <p>
    ==Storia==
   </p>
   <p>
    Pò suppona a parsona chì à l'urighjina, ci era un passaghju in u tippali calcariu di Bonifaziu à u locu ind'iddu si trovani avali i Scali, chì parmittia di falà, abbastanza faciuli, insin'à a u mari. 'Ssu passaghju naturali saria statu allargatu à pocu à pocu. Difatti sariani i monachi franciscani chì avariani scavatu i scalini, ad una ad una, in a roccia calcaria. Si pò pinsà dinò chì u so fini era di pudè ghjugna à l'acqua biitoghja chì ci era sottu.
   </p>
   <p>
    ==Altri scali==
   </p>
   <p>
    Ma i scali di u rè d'Aragona ùn sò micca i soli scalinati di Bonifaziu . Chì ci sò dinò:
   </p>
   <p>
    a Scala di i Frati: hè una scalinata antica, chì hè sparita à i ghjorna d'oghji. Ma a so esistenza hè cunfirmata, apposta chì si n'invenani i bunifazinchi è chì a Scala di i Frati hè mintuvata in parichji carti antichi di Bonifaziu. A Scala di i Frati faci rifarenza à i frati di l'oratoriu anticu di Sant'Antonu (Canonici 2004), chì hè sparitu anch'iddu.
   </p>
   <p>
    a Scala di u Puzzu San Bartumià: 'ssa scalinata, poca cunnisciuta, hè stata scavata da 1852 à 1856. Cumporta 330 scalini. A scala hè stata fatta in ghjiru à un puzzu fondu 65 metri. 'Ssu puzzu, largu trè metri, era statu fattu per pudè ghjugna à l'acqua biitoghja chì si truvaia più in ghjò.
   </p>
   <p>
    a Scala di u Timonu: 'ssa scalinata cumporta 168 scalini. Hè stata fatta in 1885, à fini di difenda a cità (Canonici 2004).
   </p>
   <p>
    ==Citazioni==
   </p>
   <p>
    Accadi chì i Scali di u rè d'Aragona fussini mintuvati in a cultura corsa. Par asempiu in a ghjastema:
   </p>
   <p>
    Ch'è tù poschi scenda à capu inghjò i scali di Bonifaziu !
   </p>
   <p>
    ==Noti==
   </p>
   <p>
    ==Liami==
   </p>
   <p>
    I Scali di u rè d'Aragona, Corsica news
   </p>
   <p>
    ==Da vida dinò==
   </p>
   <p>
    a Lighjenda di i Scali di u rè d'Aragona
   </p>
   <p>
    Bonifaziu
   </p>
   <p>
    Corsica
   </p>
   <p>
    Munimentu storicu di Corsica
   </p>
  </body>
 </text>
</TEI>
