<TEI>
 <teiHeader>
  <fileDesc>
   <titleStmt>
    <title>
     À i Corsi
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/%C3%80%20i%20Corsi"/>
     <date>
      2015-07-02T16:28:11Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    À i Corsi
   </head>
   <p>
    À i Corsi hè una puesia di Ghjuvan Petru Lucciardi chì hè stata publicata in u 1922 in u so librettu intitulatu U Martiriu di Santa Divota.
   </p>
   <p>
    ==À i Corsi==
   </p>
   <p>
    Ghjè stu librucciu un fruttu di u mio core;
   </p>
   <p>
    E stonde, e veghje ch'è ci aghju passatu;
   </p>
   <p>
    I boni sentimenti ch'hà inspiratu
   </p>
   <p>
    Di Divota lu puru è castu amore.
   </p>
   <p>
    In dinochje, u Signore aghju pregatu.
   </p>
   <p>
    - Caru ! Si a mio preghera fussi intesa !
   </p>
   <p>
    Chì a salma di Divota ti sia resa,
   </p>
   <p>
    O Corsica, paese tantu amatu !
   </p>
   <p>
    À Monacu, Divota nun ci hè nata,
   </p>
   <p>
    Chì ghjè nata è ghjè morta in Mariana.
   </p>
   <p>
    Dunque, in 'ssu locu, in chjesa cristiana,
   </p>
   <p>
    A nostra santa deve esse interrata.
   </p>
   <p>
    O Corsi, tutti uniti à Monsignore,
   </p>
   <p>
    Femu chì st'osse sante è venerate,
   </p>
   <p>
    In pompa, in Corsica, sianu purtate:
   </p>
   <p>
    Ghjè un duvere per noi, è ghjè un onore.
   </p>
   <p>
    ==Bibliugrafia==
   </p>
   <p>
    Ghjuvan' Petru Lucciardi (1922) U Martiriu di Santa Divota, Parigi : Sucietà Parigina di Stamperia
   </p>
   <p>
    ==Da vede dinù==
   </p>
   <p>
    Ghjuvan Petru Lucciardi
   </p>
   <p>
    Santa Divota
   </p>
   <p>
    Puesia
   </p>
  </body>
 </text>
</TEI>
