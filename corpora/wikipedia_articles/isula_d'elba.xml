<TEI>
 <teiHeader>
  <fileDesc>
   <titleStmt>
    <title>
     Isula d'Elba
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Isula%20d%27Elba"/>
     <date>
      2018-11-18T09:45:12Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Isula d'Elba
   </head>
   <p>
    L'isula d'Elba o, simpliciamenti, Elba, hè un'isula situata trà u mari Liguru à u nordu, u canali di Piumbinu à livanti, u mari Tirrenu à u sudu è u canali di Corsica à punenti, posta à circa 10 chilomitri da a costa. Hè a più grandi di l'isuli di l'Arcipelagu Tuscanu, è a terza più grandi d'Italia (223 km²). Hè longa 29 km è larga 18,5 km. Hè pupulata di 32000 abitanti (2016). L'Elba, incù l'altri isuli di l'arcipelagu (Pianosa, Capraia, Gurgona, Monticristu, Gigliu è Giannutri) faci parti di u Parcu Naziunali di l'Arcipelagu Tuscanu.L'isula era chjamata à u tempu di l'Etruschi Aethalia.
   </p>
   <p>
    L'isula era chjamata da i grechi Aithàle (Αιθάλη), Aithàleia (Αιθάλεια) è Aithalìa (Αιθαλία), tutti noma derivanti da u terminu grecu aithàle ("fulighjina") in rifirimentu à l'attività di lavurazioni di u farru estrattu in i mineri elbani.
   </p>
   <p>
    Par i Latini era inveci Ilva Titu Liviu, Storii, XXX, 39, 1 Pomponio Mela, Chorographia, II, 122 Lucio Anneo Seneca, Epistole, II, 3Caio Giulio Solino, Collectanea rerum memorabilium, III, 2., tuponimu di prubabili urighjina prirumana da i Liguri Ilvates, chì duranti u Medievu si trasfurmò in Ilba è Helba.
   </p>
   <p>
    == Giugrafia ==
   </p>
   <p>
    L'isula d'Elba hè a più purzioni stesa chì ferma di l'anticu trattu di terra emersa chì culligava a penisula italica à a Corsica, dopu l'altri isuli di l'Arcipelagu Tuscanu. I costi sittintriunali sò bagnati da u mari Liguru, quiddi uriintali da u canali di Piumbinu, quiddi miridiunali da u mari Tirrenu è quiddi uccidintali da u canali di Corsica.
   </p>
   <p>
    U tarrenu hè moltu variu, è divisu in parechji parti sicondu a so cunfurmazioni è l'era giulogica in a quali s'hè furmatu:
   </p>
   <p>
    A parti muntosa è più ricenti, à punenti, hè duminata à u centru da u Monti Capanni (1018 m s.l.m.), di u quali faci parti a Costa di u Soli.
   </p>
   <p>
    à u centru si stendi un trattu spartu par u più, è a larghezza si riduci à soli quattru chilomitri. Hè probbiu in sta parti di l'isula ch'eddi si trovani i centri maiò : Portufarraiu, Campu in l'Elba.
   </p>
   <p>
    À livanti si trova inveci a parti più antica di l'isula, chì s'hè furmata più di 400 milioni d'anni fà. In quidd'aria cuddinari, duminata à u sudu da u Monti Calamita (413 s.l.m.) è à u nordu da a Cima di u Monti (516 s.l.m.), si trovani i ghjacimenti di farru chì resini famosa l'isula d'Elba.
   </p>
   <p>
    L'isula hè distinta da a prisenza d'ampii inziccaturi rinosi, trà i quali i golfi di Lacona, Marina di Campu, Procchio è Biodola.
   </p>
   <p>
    === Suddivisioni amministrativa ===
   </p>
   <p>
    L'isula hè divisa in ottu cumuni, tutti afferenti à a pruvincia di Livornu par un tutali di circa trenta milla abitanti, chì aumentani nutevulamenti duranti l'istati.
   </p>
   <p>
    A costa sudu-uccidintali di l'isula, chjamata Costa di u Soli, hè, in a so parti più miridiunali, una di i zoni più friquintati da i turisti par a biddezza di i spiaghji, mentri u virsanti uriintali, dinuminatu Costa luccicanti, hè carattarizatu da a prisenza di l'exi mineri di farru, incù particulari è unichi carattarischi di luccicori è di culori in tuttu l'ambienti circustanti, è in particulari à i spiaghji, biddissimi in quantu sempri pocu friquintati da turisimu di massa.
   </p>
   <p>
    === Idrugrafia ===
   </p>
   <p>
    Da i rilievi maiò di l'isula falani numarosi corsi d'acqua à rigimu di turrenti, chì subraneghjani raramenti i 3 km. Duranti l'istatina, quandu i pricipitazioni si riducini à u minimu, ni risulta à spessu chì quiddi di minori lunghezza è purtata si n'assecchini, lascendu u lettu asciuttu.
   </p>
   <p>
    I più impurtanti, urdinati par lunghezza, sò:
   </p>
   <p>
    Fossu di San Francescu, 6,5 km;
   </p>
   <p>
    Fossu Barione, 5,1 km;
   </p>
   <p>
    Fossu di Redinoce, 2 km
   </p>
   <p>
    À i peda di u Monti Capanni, in una vaddi vicinu à u paesi di Poggio, hè prisenti una surghjenti chjamata Fonti di Nabulionu (un tempu Fonti di l'Acquaviva) chì hè imprudata da i citatini è imbuttigliata da a fabbrica umonima incù u logu di u Parcu Naziunali di l'Arcipelagu Tuscanu.
   </p>
   <p>
    === Clima ===
   </p>
   <p>
    U clima di l'isula prisenta par u più carattaristichi meditirranii, eccituatu par u Monti Capanni induva l'inguerni tendini à essa mudaratamenti freti. I pricipitazioni sò cuncintrati in u periodu vaghjimali.
   </p>
   <p>
    I valori medii chì si righjistrani à Portufarraiu sò ripurtati quì sottu.
   </p>
   <p>
    == Storia ==
   </p>
   <p>
    L'isula era dighjà abitata duranti u Paleuliticu, com'eddi a dimostrani i ritruvamenti  di strumenti litichi (Lacona è Procchio). U Niuliticu hè attistatu da  manufatti in petra è ussidiana (pioli, punti di freccia è lami) ritruvati  annantu à u Massicciu di u Monti Capanni (Cantonu à a Guata,  Cantonu di l'Acula, Serraventosa, A Stretta, Piana di Moncione, Chjusa  Borsella), Marciana Marina, Procchio, Lacona, Biodola,  Portufarraiu, Cavo, Riu in l'Elba. Nutevuli tracci di  l'Ità di u Ramu è di l'Ità di u Bronzu sò stati nutati in parechji sittori di  l'isula; di grandi intaressu sò a Necropoli rupestra di Riu Marina, eneulitica,  l'insidiamenti protustorichi di u Monti Capanni è di u sittori uriintali (Cima di  u Monti, Volterraio) è i siti  megalitichi di i Sassa Ritti, di i Piani à a Sughera, di Monti Còcchero, Monte Ghjovi, Cantonu di l'Acula, Serraventosa, Petra Murata è Cima di u  Monti. Sicondu a tradizioni litteraria, in ebbica protustorica l'Elba era abitata da i  Ilvati, una pupulazioni appartinenti à l'etnia di i Liguri,  com'è sembra attistatu da i tuponimi Borandasco, Soleasco è  Marserasca incù u suffissu tipicu in "-asco"; da quì, sicondu parechji, u nomu  anticu di l'isula: Ilva.
   </p>
   <p>
    Ricchissima di ghjacimenti di farru, l'isula d'Elba resi pussibuli u sorghja di a  civiltà etrusca, a quali custruì parechji paesi furtificati (Monti Casteddu, Castiglione di San Martinu è Castiglione di Campu)  incù a Necropoli ellenistica di Capoliveri è a Necropoli di Casa di u Duca. In  453 a.C. l'isula fù sacchighjata da a flotta siracusana cummandata da Apelles è Phayllos.
   </p>
   <p>
    Più dopu, incù u duminiu di Roma, annantu à l'isula funi edificati almenu trè villi marittimi (Villa di a Linguella, Villa di i Grotte è Villa di Capu  Casteddu). Sempri à l'ità rumana ricoddani parechji impurtanti relitti subacquei (Relitti di Sant'Andrea, Relittu di u Nasuto, Relittu di Chiessi, Relittu  di Procchio è Relittu di Punta Cera). Un' intarissanti traccia tupunumastica d'ità rumana hè custituita da a lucalità Remmiano vicinu à Cavoli, chì dirivaria da u pussidimentu di un Remmius.
   </p>
   <p>
    Dopu à a caduta di Roma, l'Elba divintò tarritoriu di l'Ostrogoti è dopu, in u  610, di i Longobardi; à quisti ultimi si devini numarosi tuponimi  prisenti sempri oghji annantu à l'isula, com'è Gualdo (da wald, "boscu"),  Cafaio (da gahagi, "ricintu") è Catro (da kater, "cancellu"). Cuntistualamenti l'Elba divintò locu d'arimitoriu par i primi anacureti cristiani, trà  i quali San Cerbone in u 575. In 874 l'isula fù pisantamenti sacchighjata  da i Saraceni, mentri in u 1003 è in u 1016 fù assaltata da Mujāhid à u- ʿĀmirī.
   </p>
   <p>
    À parta da u prima millenniu dopu Cristu, l'isula divintò parti di u tarritoriu di a Ripublica di Pisa; funi edificati torri di surviglianza com'è a Torra di San  Ghjuvanni, u paesi furtificatu di Montemarsale è a Furtezza di u  Volterraio, situata annantu à un'altura inaccessibili par truvà rifughju da  l'incursioni di i pirati; à listessu periodu ricoddani parechji impurtanti edifizii  riligiosi com'è a Pievi di San Lorenzo, a  Pievi di San Ghjuvanni è a Pievi di San Micheli. In u 1399 l'Elba passò sottu a  signuria di l'Appiano di Piumbinu. L'isula subì impurtanti divastazioni da parti di cursari tunisiani in u 1442, è dopu par mani di Khayr à u-Din in u 1534 è 1544 è di Dragut in u 1553 è 1555.  In 1548 u granduca di Tuscana Cosimu I fundò una cità furtificata  simbulicamenti chjamata Cosmopoli (oghji Portufarraiu), cuncipita com'è un presidiu militaru incù u scopu di difenda i costi di u Granducatu è di l'Elba è ancu  com'è sediu di i Cavalieri di Santu Stefanu.
   </p>
   <p>
    L'imperatori Nabulionu Bonaparte fù esiliatu à l'Elba in 1814 è ci firmò 10  mesa. À tistimunianza di a so pirmanenza restani dui beddi villi ind'eddu sughjurnò:  Villa di i Mulini in pusizioni duminanti à Portufarraiu, è Villa San Martinu risidenza estiva di u Corsu à a periferia di a piccula capitali elbana; da u 23 aostu à u 5 sittembri 1814 Bonaparte sughjurnò vicinu à u Santuariu di a Madonna di u Monti (Marciana). I dui guerri mundiali ani vistu mora cintunari di ghjovani elbani; è i dui dopuguerra ani vistu emigrà migliaii di lavuradori elbani. Più ricintamenti, grazia à u turisimu internaziunali, l'isula hè divintata famosa (ancu à u stranieri) par u so vinu, in particulari  l'aleaticu, dolci vinu licurosu da dessert chì spessu accumpagna u dolci lucali, a schiaccia briaca. In u 2002 è in u 2011, parechji Cumuni di  l'isula ani subitu catastrofi naturali di tipu alluviunali chì ani purtatu danni impurtanti annantu à i tarritorii culpiti; l'ultimu di quisti, successu u 7 nuvembri 2011, hà incausatu ancu una vittima à Marina di Campu.
   </p>
   <p>
    ==Musei==
   </p>
   <p>
    Museiu civicu archiulogicu di Portufarraiu
   </p>
   <p>
    Museiu civicu archiulogicu di Marciana
   </p>
   <p>
    Museiu civicu archiulogicu di u Distrittu minerariu di Riu in l'Elba
   </p>
   <p>
    Museiu mineralogicu Alfeu Ricci di Capoliveri
   </p>
   <p>
    Museiu mineralogicu è gemmulogicu Luigi Celleri di San Piero in Campu
   </p>
   <p>
    Museiu minerariu di Riu Marina
   </p>
   <p>
    Museiu etnugraficu U Casalino di u Castagnu di Poggio
   </p>
   <p>
    Casa di u Parcu di Marciana
   </p>
   <p>
    Casa di u Parcu di Riu in l'Elba
   </p>
   <p>
    == Noti ==
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia in talianu.
   </p>
   <p>
    Giugrafia
   </p>
   <p>
    Italia
   </p>
  </body>
 </text>
</TEI>
