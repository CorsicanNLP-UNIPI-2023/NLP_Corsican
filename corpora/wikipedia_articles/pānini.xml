<TEI>
 <teiHeader>
  <fileDesc>
   <titleStmt>
    <title>
     Pānini
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/P%C4%81nini"/>
     <date>
      2018-12-27T04:47:39Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Pānini
   </head>
   <p>
    Pānini (560-480 av. G.-C.) (in devanagari पाणिनि) hè un grammaticu di l'India antica (prubabilamenti di u IVu seculu av. G.-C.) natu in Chalatura in u
   </p>
   <p>
    Gandhara  Hè celibru par avè furmulatu in 3959 sutra, cunnisciuti sottu à u nomu d'Ashtadhyayi (अष्टाध्यायी Hàṣṭādhyāyī) è dinò chjamati à Pāniniya, i reguli di murfulugia, di sintassa è di semantica di 'ssa lingua. L'Ashtadhyayi ferma un'opara di rifirimentu annantu à a grammatica di u sanscritu. .
   </p>
   <p>
    == Biugrafia ==
   </p>
   <p>
    Nudda di sicuru hè saputu di a so vita, mancu u seculu in u corsu di u quali eddu hà campatu (certamenti dopu u seculu VII è innanzi u seculu III av. G.-C.). Sicondu a tradizioni indiana, Pānini saria natu in Chalatura, vicinu à l'Indu, oghji annantu à u tarritoriu di u Pacchistanu, è avaria campatu da 520 à 460 av. G.-C., mentri u periodu  [Veda|vedicu]] tardivu. Pānini istituisci uni pochi di reguli spiciali, ditti chandasi (" in l'inni ") par renda contu di i formi vedichi cascati in disusu in a lingua parlata da i so tempi, indichendu chì u sanscritu vedicu era dighjà un dialettu arcaicu, ma sempri capiscitoghju.
   </p>
   <p>
    == Travagli ==
   </p>
   <p>
    A grammatica di Pānini hè mori sistematizata è tecnica. I cuncetti di funemu, di murfemu è di radica, inerenti à u so approcciu analiticu, ùn sarani pigliati in contu da i linguisti uccidentali ch'è dui millennii dopu ad eddu. I reguli difiniti da Pānini discrivini parfittamenti a murfulugia di u sanscritu, è sò cunsidarati com'è cusì chjari ch'è l'informatichi l'ani missi in sesta par insignà a capiscera di u sanscritu à l'urdinatori. Pānini improda metareguli, trasfurmazioni grammaticali è a ricursività, è ancu un sistemu elaburatu d' abbriviazioni. A forma di Backus-Naur, o grammatica BNF, apradata par discriva i linguaghji di
   </p>
   <p>
    prugrammazioni muderni pussedi i similitudini impurtanti incù i reguli di a grammatica di Pānini, chì pò dunqua essa cusì cunsidaratu com'è unu di i patri di l'infurmatica.
   </p>
   <p>
    U cuncettu di dharma hè attistatu in a so frasa d'asempiu (4.4.41) dharmam carati, " rispetta a leghji ". Un indiziu impurtanti par a datazioni di Pānini hè l'uccurrenza di u yavan-, " ionicu, grecu " in u 4.1.49, induva a furmazioni di a parola yavanani (" donna greca " o " scrittura greca ") hè discutita. Ùn si sà micca s'è u travagli uriginali di Pānini era sottu à forma scritta, certi pratendini eppuri chì un travagli di una certa cumplissità saria istati impussibuli à cumpilà senza noti scritti. D'altri cunsidareghjani a pussibilità ch'è Pānini aghji pussutu avè la cumposta incù l'aiutu d'un gruppu di studianti chì i so mimorii li serviani di noti. Eppuri, com'è a scrittura apparisci in India sottu à a so forma brahmi à u Vu seculu av. G.-C., hè pussibuli ch'è Pānini avissi cunnisciutu è impiigatu un sistemu di scrittura.
   </p>
   <p>
    == Noti ==
   </p>
   <p>
    Grammaticu indiana
   </p>
   <p>
    Pānini
   </p>
   <p>
    Linguistu indianu
   </p>
  </body>
 </text>
</TEI>
