<TEI>
 <teiHeader>
  <fileDesc>
   <titleStmt>
    <title>
     Lingua sarda
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Lingua%20sarda"/>
     <date>
      2015-08-29T09:39:37Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Lingua sarda
   </head>
   <p>
    U sardu (nomu nativu sardu, lìngua sarda in campidanesu, limba sarda in luguduresu) hè una lingua appartinenti à u gruppu rumanicu di i lingui induaurupei chì, par diffarinziazioni evidenti devi essa cunsidarata com'è autunoma da i sistemi dialittali d'aria italica, gallica è ispanica è par via di cunsiquenza classificati com'è idioma originali in u circondu niulatinu. Hè parlatu in l'isula è Rigioni Autunoma di a Sardegna. Hè classificatu com'è lingua rumanica uccidintali è cunsidarata da molti studii com'è una di i più cunsirvativi frà i lingui dirivanti da u latinu. Bench'è a basa lissicali sii par u più d'urighjina latina, u sardu cunserva puri calchì tistimunianza di u substratu di i lingui parlati prima di l'arrivu di i rumani, tantu chì ci sò l'evidenzi d'etimulugii sardiani è fenichi in parechji paroli, soprattuttu tuponimi.
   </p>
   <p>
    I dui lingui principali chì cumponini u sardu sò u sardu luguduresu è u sardu campidanesu. U gadduresu, parlatu in u nordu di l'isula, in Gaddura, hè una lingua chì s'assumiglia à u corsu sartinesu corsu di tipu sartinesu, incù 20% di u vucabulariu sputicamenti sardu,  mentri u sassaresu, parlatu da l'Anglona finu a l'Asinara è à spessu cunsidaratu com'è un varietà di transizioni incù à lingua sarda par via di a forti influenza lissicali, funetica è sintattica ancu s'iddu a grammatica è a maiò parti di u lessicu fermani italurumanzi.
   </p>
   <p>
    S'hymnu sardu nationale, cumpostu da Vittoriu Angius è musicatu da Ghjuvanni Gonella in 1843, à l'urighjina in una virsioni campidanesa (ma ni esisti ancu una luguduresa) furtamenti latinizata in a grafia, hè statu l'innu di u Regnu di Sardegna sabaudu è di u Regnu d'Italia, incù a Marcia Riali, finu à u 12 uttrovi 1946.
   </p>
   <p>
    Dipoi 1997 a lingua sarda, incù l'altri lingui prisenti in l'isula, hè lingua ufficiali di a Sardegna, in rigimu di cuufficialità incù u talianu.
   </p>
   <p>
    == Noti ==
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia in talianu.
   </p>
   <p>
    == Da veda dinò ==
   </p>
   <p>
    sardu campidanesu
   </p>
   <p>
    gadduresu
   </p>
   <p>
    sardu logudoresu
   </p>
   <p>
    sassaresu
   </p>
   <p>
    Sardu
   </p>
  </body>
 </text>
</TEI>
