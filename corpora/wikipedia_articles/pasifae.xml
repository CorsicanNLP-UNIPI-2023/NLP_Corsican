<TEI>
 <teiHeader>
  <fileDesc>
   <titleStmt>
    <title>
     Pasifae
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Pasifae"/>
     <date>
      2018-12-13T04:24:13Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Pasifae
   </head>
   <p>
    Pasifae hè un parsunaghju di a mitulugia greca, figlia di Eliu è di Perseidi, una ninfa uceanina. Hè a matri di u Minotauru. Moglia di Minossu, rè di Creta, da eddu ebbi ottu figli, frà i quali Androgeu, Fedra è Arianna sò i più ricurdati. Sicondu a virsioni più cumuna di u mitu, Poseidonu inviò à Minossu un toru bianchissimu affinch'è eddu fussi sacrificatu in u so nomu. U rè di Creta parò ùn ubbidì à u diu, cunsidarendu troppu beddu quidd'animali è ni sacrificò un antru: a vindetta di Poseidonu ùn tardò ad arrivà. Infatti indussi in Pasifae una passioni scema par l'animali è li feci disidarà ardentamenti di accuppià si incun eddu. Accicata da u desideriu, chersi aiutu à Dedalu, chì s'era rifughjatu à Creta par sfughja una cundanna par umicidiu, chì li custruì una vacca di legnu cava in a quali pudia entra par pudè suddisfà a a so ceca voglia. Cusì Pasifae riiscì à cunghjunghja si à u toru, è da a so unioni nascì u Minotauru.
   </p>
   <p>
    ==Cultu==
   </p>
   <p>
    À Pasifae era didicatu un cultu prufeticu in Laconia.
   </p>
   <p>
    ==In a cultura pupulari==
   </p>
   <p>
    Danti a ricorda in a Divina cummedia (Infernu XII, 13; Purgatoriu XXVI, 41-42 è 86-87). Pasifae hè ancu u sughjettu di un dipintu di Jackson Pollock, Pasiphaë (1943 circa).
   </p>
   <p>
    Parsunaghji di a mitulugia greca
   </p>
  </body>
 </text>
</TEI>
