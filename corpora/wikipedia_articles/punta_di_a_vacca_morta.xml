<TEI>
 <teiHeader>
  <fileDesc>
   <titleStmt>
    <title>
     Punta di a Vacca Morta
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Punta%20di%20a%20Vacca%20Morta"/>
     <date>
      2019-10-03T11:24:29Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Punta di a Vacca Morta
   </head>
   <p>
    A Punta 'lla Vacca Morta (o Punta di a Vacca Morta) hè un vertici muntosu di 1314 metri d'altitudina situata in Pumonti, vicinu à u paesu di Cartalavonu, un paisolu di l'Uspidali annantu à a cumuna di Portivechju).
   </p>
   <p>
    == Tupunimia ==
   </p>
   <p>
    U nomu Punta 'lla Vacca Morta faci chjaramenti rifarenza à a prisenza à tempi antichi in 'ssu locu di una vacca morta.
   </p>
   <p>
    U terminu di massicciu di a Tasciana hè dinò usatu par discriva a seguita di vertici vicinanti menu alti situati à punenti.
   </p>
   <p>
    == Giugrafia ==
   </p>
   <p>
    === Situazioni ===
   </p>
   <p>
    A Punta 'lla Vacca Morta si drizza trà a furesta è u lavu di l'Uspidali à livanti, a cumuna di Carbini à u nordu, a pianura di Portivechju à u sudestu è a muntagna di Cagna incù a vaddi di l'Urtolu à u sudupunenti.
   </p>
   <p>
    A Punta 'lla Vacca Morta hè situata in cunghjunzioni à l'insù di trè bacini virsanti : l'Osu à livanti, l'Urtolu à punenti è u Rizzanesu à u nordu. Delimitighja cussì trè rigioni di u Sudu di a Corsica : l'Avretu, a Rocca è l'Alta Rocca. Duminendu i circonda di l'Uspidali, 'ssa vetta offri un panurama beddu sgaghjatu annantu à i ribbi di u Mar' Tirrenu è annantu à i muntagni maestri di u Sudu di a Corsica, è ancu annantu à i rilevi di u Nordu di a Sardegna.
   </p>
   <p>
    === Idrugrafia ===
   </p>
   <p>
    U fiumu Urtolu pidda a so fonti annantu à a Punta 'lla Vacca Morta.
   </p>
   <p>
    == Storia ==
   </p>
   <p>
    À uni pochi d'ettomitri di a Punta 'lla Vacca Morta, appena più in ghjò annantu à u spiculu nordupunenti, si trovani i ruvini di u Casteddu di l'Accintu.
   </p>
   <p>
    ===Casteddu di l'Accintu===
   </p>
   <p>
    S'agisci quì di l'accinta di u casteddu di a Tasciana, u nomu di 'ssu massicciu sopra à Oronu è Carbini.
   </p>
   <p>
    A superficia di l'edifiziu, abbastanza bè cunsirvatu, hè supiriori à 2000 metri quatrati. A so lucalizazioni hè atipica par una piazza forti medievali chì ancu s'è l'isulamentu è l'altitudina erani dissuasivi, si pò nutà l'assenza di riali difficultà naturali. U panurama annantu à i vaddi di l'Urtolu è di u Rizzanesu hè tantu cumplettu, da i costi insin'à u Monti Alcudina, ch'iddu ni facia, incù a vicinanti Punta 'lla Vacca Morta annantu à a piana d'Avretu, un puntu di surviglianza strategica maghjori in l'Alta Rocca.
   </p>
   <p>
    == Noti ==
   </p>
   <p>
    ==Da veda dinò==
   </p>
   <p>
    l'Avretu
   </p>
   <p>
    Portivechju
   </p>
   <p>
    Vacca Morta
   </p>
   <p>
    Vertici di u massicciu di u Monti Alcudina
   </p>
  </body>
 </text>
</TEI>
