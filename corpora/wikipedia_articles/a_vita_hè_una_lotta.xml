<TEI>
 <teiHeader>
  <fileDesc>
   <titleStmt>
    <title>
     A Vita hè una Lotta
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/A%20Vita%20h%C3%A8%20una%20Lotta"/>
     <date>
      2015-07-09T14:59:04Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    A Vita hè una Lotta
   </head>
   <p>
    A Vita hè una Lotta hè una puesia d'Antone Bonifacio (1866-1933). Hè stata publicata in a so raccolta di puesie intitulata Frutti d'Imbernu, publicata in u 1924.
   </p>
   <p>
    ==A Vita hè una Lotta==
   </p>
   <p>
    Sì, trovu ch'è Diu manca di buntà :
   </p>
   <p>
    Ghjetta ind'u mondu l'omu disarmatu
   </p>
   <p>
    Senz' unghje, senza denti è senza fiatu
   </p>
   <p>
    Ad ogni male espostu in virità.
   </p>
   <p>
    Accintu da nemici in ogni latu,
   </p>
   <p>
    Da bestie piene di malignità,
   </p>
   <p>
    Da elementi infidi è iniquità,
   </p>
   <p>
    Prima di nasce pare cundannatu.
   </p>
   <p>
    Hà puru per nemici a sete è a fame
   </p>
   <p>
    E tante cose ch'ùn n'hè mai finita :
   </p>
   <p>
    L'invidia, u viziu è l'odiu — cosa infame !
   </p>
   <p>
    Spessu esce vincitore in 'ssa partita
   </p>
   <p>
    Ma talvolta ellu ghjace in mezu à e lame :
   </p>
   <p>
    Una lotta terribile hè la vita !
   </p>
   <p>
    ==Da vede dinù==
   </p>
   <p>
    Antone Bonifacio
   </p>
   <p>
    Puesia
   </p>
  </body>
 </text>
</TEI>
