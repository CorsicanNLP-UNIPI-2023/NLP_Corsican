<TEI>
 <teiHeader>
  <fileDesc>
   <titleStmt>
    <title>
     Clementina
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Clementina"/>
     <date>
      2015-07-07T21:03:13Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Clementina
   </head>
   <p>
    A clementina (Citrus x clementina) hè un agrumu, appartinente à u gruppu di e mandarine, chì frà altru cumprende a mandarina tipica mediterrania (Citrus reticulata Blanco), è ancu i Satsuma o mandarine giappunese.
   </p>
   <p>
    == Origine ==
   </p>
   <p>
    Sicondu parechji fonte l'incrociu trà aranciu è mandarina saria statu creatu à l'accasu, intornu à u 1940, da un certu frate Clément Rodier di u cunventu di Missergin in i circondi d'Oranu. Altre fonte danu per certu ch'è l'interventu sia statu vulsutu è effettuatu parechji dicennii prima da un prete, un certu Pierre Clément, ma ferma qualchì incertezza annantu à u Clément chì rialmente hà datu nome à stu fruttu. Si face strada inoltre l'ipotesi ch'è l'ibridu sia assai più anticu è pruvenga da a China o da u Giappone.
   </p>
   <p>
    Dopu à e prime ibridazione à l'iniziu di u seculu XX, fù prestu evidente ch'ellu si trattava d'una nova spezia di Citrus (Citrus reticulata Blanco), datu ch'è e caratteristiche rimanianu inalterate in u tempu è a ripruduzione sistematica di l'agrumu ùn dava alcunu prublemu. Dopu à dicennii di cultivazione
   </p>
   <p>
    sperimintale i frutti cunsirvavanu e qualità di i primi ibridi, è eranu sempre più richiesti da u cunsumatore. Dapoi u 1940 a clementina hè un di l'agrumi regularmente prisenti annantu à u mercatu è, in l'ultimi dicennii, u fruttu più vindutu dopu à l'arancie.
   </p>
   <p>
    == Descrizzione ==
   </p>
   <p>
    L'arburu di a clementina hè assai simile à quellu di a mandarina, da a quale differisce appena per e foglie chì sò più grande è più larghe è ùn anu micca l'aromu  caratteristicu di a mandarina. Fiurisce è fruttificheghja pianamente è irregularmente, chì hè moltu suscettibile à i cambiamenti di temperatura. Ci hè una sola racolta annuale trà nuvembre è ghjinnaghju.
   </p>
   <p>
    U fruttu s'assumiglia à a mandarina: e differenze principale sò da ricercà in u culore di a polpa, bellu più aranciatu. Inoltre ùn hè micca appiattitu com'è e mandarine, ma sempre bellu rutondu. Com'è a mandarina, si sbuchja è si divide in spichji bellu faciule. U gustu invece hè più simile à quellu di l'aranciu, incù un
   </p>
   <p>
    perfettu equilibriu trà l'acru è u dolce.
   </p>
   <p>
    E piantazione più stese si trovanu in Tunisia, Algeria, Maroccu, Spagna, Italia (in Calabria, Puglia è Sicilia). In i Stati Uniti d'America e clementine sò state cultivate finu da a so apparizione annantu à u mercatu, ma si sò veramente affirmate solu dopu à u 1977, chì quest'annu assai arancete di a Florida fubbenu distrutti da un inguernu eccezziunalmente duru.
   </p>
   <p>
    == Impieghi ==
   </p>
   <p>
    A clementina hè cunsumata per u più com'è fruttu frescu perchè hà tutte e pruprietà tipiche di l'agrumi, inclusu un altu cuntenutu di vitamina C. Hè spessu preferita à l'aranciu chì ùn eccede mai in acidità è si sbuchja più faciule.
   </p>
   <p>
    In cucina, hè nurmalmente impiegata à u naturale ma pò esse imprudata per suchji, cunfittura, sorbetti o sciroppi. In a pruduzzione di cusmetichi a clementina trova applicazione in a preparazione di luzione tonificante è mascari per a pelle .
   </p>
   <p>
    == Note ==
   </p>
   <p>
    == Da vede dinù ==
   </p>
   <p>
    Citrus
   </p>
   <p>
    Spezia di Citrus
   </p>
   <p>
    citronu
   </p>
   <p>
    limea
   </p>
   <p>
    Limonu
   </p>
   <p>
    mandarina
   </p>
   <p>
    pumelu
   </p>
   <p>
    pumpelmu
   </p>
   <p>
    Agrumi
   </p>
   <p>
    Rutaceae
   </p>
   <p>
    ==Fonte==
   </p>
   <p>
    'Ss'articulu pruvene in parte o in tutalità da l'articulu currispundente di a wikipedia in talianu.
   </p>
  </body>
 </text>
</TEI>
