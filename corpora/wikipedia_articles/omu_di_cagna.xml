<TEI>
 <teiHeader>
  <fileDesc>
   <titleStmt>
    <title>
     Omu di Cagna
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Omu%20di%20Cagna"/>
     <date>
      2016-03-24T15:44:10Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Omu di Cagna
   </head>
   <p>
    L'Omu di Cagna hè un munimentu naturali di Corsica. Situatu à una altezza di 1217 metri, in i monti di Cagna, si cumponi di parichji cantona, l'unu annantu à l'altru. Sopra, ci hè un chjapponu chì pesa parichji tonni, più o menu tondu è largu parichji metri, in equilibriu annantu à una tola rittangulara.
   </p>
   <p>
    U nomu Omu di Cagna veni da u fattu chì u munimentu naturali, vistu da luntanu, hà una forma antrupumorfa, u chjapponu subranu s'assumiddendu à u capu di un parsunaghju.
   </p>
   <p>
    ==Itinerariu==
   </p>
   <p>
    Da u stradonu naziunali N196, si pidda u stradonu dipartimintali D50 è si ghjugni in Munacìa d'Auddè. Da quà, si và insinamenti à u paesi di Ghjannucciu. Da a parti suprana di u paesi, ci hè un stradeddu chì porta in circa dui ori è mezu, insin'à l'Omu di Cagna.  Ci voli à cuntà un'ora è mezu par falà.
   </p>
   <p>
    == Citazioni ==
   </p>
   <p>
    Accadi chì l'Omu di Cagna fussi mintuvatu in a cultura è in a litteratura corsa. Par asempiu:
   </p>
   <p>
    in 'ssu strattu di a canzona tradiziunali U lionu di Roccapina:
   </p>
   <p>
    U lionu di Roccapina
   </p>
   <p>
    Hà dittu à l'Omu di Cagna
   </p>
   <p>
    S'è tù vardi la muntagna
   </p>
   <p>
    Ié ti vardu la marina.
   </p>
   <p>
    o in a canzona l'Alta Strada di Canta u Populu Corsu:
   </p>
   <p>
    Salutami l'Omu di Cagna
   </p>
   <p>
    È l'Ospedale cun Bavella
   </p>
   <p>
    Di lu Cuscionu la muntagna
   </p>
   <p>
    Incù l'Alcudina per stella.
   </p>
   <p>
    ==Liami==
   </p>
   <p>
    Una videu di l'Omu di Cagna
   </p>
   <p>
    L'Omu di Cagna è u Lione di Roccapina, duie persunalità diverse assai. (Masai, RCFM
   </p>
   <p>
    == Da veda dinò ==
   </p>
   <p>
    u Lionu di Roccapina
   </p>
   <p>
    Listinu di i Monti di Corsica
   </p>
   <p>
    Munimentu naturale di Corsica
   </p>
   <p>
    Omu Cagna
   </p>
  </body>
 </text>
</TEI>
