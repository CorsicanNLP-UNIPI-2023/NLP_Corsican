<TEI>
 <teiHeader>
  <fileDesc>
   <titleStmt>
    <title>
     Madonna
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Madonna"/>
     <date>
      2018-03-18T20:38:36Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Madonna
   </head>
   <p>
    Madonna, nomu cumpletu Madonna Louise Veronica Ciccone (Bay City, 16 d'aostu 1958), ghjè una cantautrice, ballerina, attrice, regista, sceneggiatrice, stilista, produttrice discugrafica è cinematografica statunitense.
   </p>
   <p>
    Diva celebre in tuttu u mondu sinu da i primi anni ottanta, capace di attirà l'attenzione è e critiche di pubblicu è stampa cù i so cumportamenti ritenuti trasgressivi, nun chì par i so videoclip iconichi, Madonna ghjè difinita The Queen of Pop (a "Regina di u Pop"). Sicondu u Guinness di i primati ghjè l'artista femminile da e maggiori vendite di a storia di a musica, cù à l'attivu 350 millioni di dischi in tuttu u mondu, di cui 95 millioni in i soli Stati Uniti d'America, u chì a rende a quarta artista cù maggiori vendite in assulutu. Ghjè inoltre l'artista ad avè piazzatu più DVD musicali à a prima pusizione di a Billboard Albums Chart in l'USA, cù nove tituli finu à u Sticky &amp; Sweet Tour di u 2010, chì ghjè u tour di maggior successu di un'artista donna (quintu in totale), nun chì quellu di maggior successu in u rapportu intruiti/date, cù un incassu di oltre 400 millioni di dullari in 85 tappe.
   </p>
   <p>
    In a so carriera hà vintu numarosi premi, trà cui 50 Billboard Music Awards, 7 Grammy Awards è in campu cinematograficu hà vintu u Golden Globe per a migliore attrice in un film cummedia o musicale per Evita è per a migliore canzone urighjinale per Masterpiece, tratta da u filmu da ella direttu W.E. - Edward e Wallis.
   </p>
  </body>
 </text>
</TEI>
