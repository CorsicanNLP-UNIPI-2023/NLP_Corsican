<TEI>
 <teiHeader>
  <fileDesc>
   <titleStmt>
    <title>
     Vociaru di Culomba
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Vociaru%20di%20Culomba"/>
     <date>
      2014-03-23T15:12:06Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Vociaru di Culomba
   </head>
   <p>
    U vociaru di Culomba (o voceru di Culomba) hè un vociaru di Corsica. Hè statu cantatu da Culomba, in Fuzzà, a sera di l'intarru di u babbu.
   </p>
   <p>
    ==U vociaru==
   </p>
   <p>
    Hani spintu li cirona
   </p>
   <p>
    È sarratu hani la tomba
   </p>
   <p>
    U rimori di la cascia
   </p>
   <p>
    In lu cori mi ribomba
   </p>
   <p>
    Babbu hè mortu, Orsu hè luntanu
   </p>
   <p>
    È sò trista com'è l'ombra.
   </p>
   <p>
    Stanghiddata stà la porta
   </p>
   <p>
    È sò chjusi li purteddi
   </p>
   <p>
    Micca lumu è micca luci
   </p>
   <p>
    Duva stani l'urfaneddi
   </p>
   <p>
    Ma la notti hè com'è mè
   </p>
   <p>
    Nera è carca di flageddi.
   </p>
   <p>
    Ch'eddu dormi lu paesi
   </p>
   <p>
    Fin'à l'escia di lu soli;
   </p>
   <p>
    Veghju eiu la disgraziata
   </p>
   <p>
    Sola cù lu me dulori
   </p>
   <p>
    Ma sò secchi li me ochji
   </p>
   <p>
    È nun mi tremma lu cori.
   </p>
   <p>
    U me babbu si n'hè andatu
   </p>
   <p>
    Duv'eddu hè nostru Signori
   </p>
   <p>
    L'hani tombu à tradimentu
   </p>
   <p>
    Omini falsi è senza onori
   </p>
   <p>
    Maladetta sia  la razza
   </p>
   <p>
    Chì mi dà tantu dulori.
   </p>
   <p>
    Brutta razza di vigliacchi
   </p>
   <p>
    Sia trè volti maladetta
   </p>
   <p>
    Seti trè li Barraccini
   </p>
   <p>
    Seti trè pa la vindetta
   </p>
   <p>
    A vindetta sacra è santa
   </p>
   <p>
    Chì Culomba devi fà.
   </p>
   <p>
    ==Rifarenzi==
   </p>
   <p>
    Peretti, Petru Paulu, Campu, 1966
   </p>
   <p>
    ==Da veda dinò==
   </p>
   <p>
    Fuzzà
   </p>
   <p>
    Voceru
   </p>
  </body>
 </text>
</TEI>
