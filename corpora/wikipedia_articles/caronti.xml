<TEI>
 <teiHeader>
  <fileDesc>
   <titleStmt>
    <title>
     Caronti
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Caronti"/>
     <date>
      2015-07-02T09:32:30Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Caronti
   </head>
   <p>
    In a riligioni greca è in a riligioni rumana, Caronti (o Caronte) (in grecu Χάρων="ferocia alluminata",) era u traghjittaghju di l'Ade. Com'è psicupompu traspurtava i novi morti da una riva à l'altra di u fiumu Acheronti, ma solu s'è i so cadavari aviani ricivutu i rituali anori funebri (o, in un'antra virsioni, s'eddi dispuniani di una partituccia par pagà u viaghju); quiddu ch'ùn l'avia micca ricivuti (o ch'ùn avia micca a partituccia) era custrettu à errà in eternu senza paci trà i nebbii di u fiumu (o, sicondu parechji autori, par centu anni).
   </p>
   <p>
    In a Grecia antica sopravvivia a tradizioni di metta una muneta sottu a lingua di u cadavaru prima di a sipultura. A tradizioni firmeti viva in Grecia finu à ebbichi abbastanza ricenti ed hè prubabilamenti d'urighjina assà antica. Calchì autori susteni chì u prezzu era di dui muneti, missi sopra l'ochji di u defuntu o sottu a lingua.
   </p>
   <p>
    Nisciuna anima viva hè mai stata traspurtata da l'altra parti, incù i soli eccezzioni di a dea Persefona, di l'eroi Enea, Teseiu, Pirituu è Erculu, Odisseu, di l'induvinu Orfeu, di a sibilla cumana Deifobe, di Psyche, di San Paulu è di Danti Alighieri.
   </p>
   <p>
    Caronti hè figliu di Erebu è Notti.
   </p>
   <p>
    In a riligioni etrusca u so currispittivu hè Charun.
   </p>
   <p>
    == Discrizzioni ==
   </p>
   <p>
    I dui opari più significativi in i quali si scontra a figura di Caronti sò sicuramenti lEneidi di Virghjiliu è a Divina Cummedia di Danti. À a fini di u V seculu a.C., comparisci in a cummedia I ranochji di Aristofane, ind'eddu urla vituperii à la ghjenti chì u circondani. Hè discrittu incù una barba rossa è capeddi bianchi è quissa hè illustrata in a Divina cummedia.
   </p>
   <p>
    Si dici spessu chì Caronti traspurtava l'animi à traversu u fiumu Stige; quissa hè mintuvatu in l'Eneidi . Eppuri par parechji fonti, inclusu Pausania  è, in seguitu, lInfernu di Danti, u fiumu era l'Acheronti.
   </p>
   <p>
    == Caronti virghjilianu in l'Eneidi ==
   </p>
   <p>
    Caronti hè citatu in l'Eneidi di Virghjiliu à u libru VI, par a prima volta à u vv. 299. A so figura hè discritta da sprissioni è imagini moltu rozi è realisti.
   </p>
   <p>
    == Caronti Dantescu in a Divina Cummedia ==
   </p>
   <p>
    Ritruvemu in u cantu III di l'infernu i terzini chì discrivini Caronti in varii lati di a so figura:
   </p>
   <p>
    - com'è vechju è biancu di culori;
   </p>
   <p>
    - com'è dimoniu siveru, urdinatu è sistematicu.
   </p>
   <p>
    ==In Corsica==
   </p>
   <p>
    Accadi chì Caronti fussi citatu in a cultura corsa, in particulari:
   </p>
   <p>
    in a sprissioni: mandà à Caronti, chi significheghja mandà à Caternu
   </p>
   <p>
    ==Noti==
   </p>
   <p>
    ==Bibliugrafia==
   </p>
   <p>
    Vittoriu Sermonti, Infernu, Rizzoli 2001.
   </p>
   <p>
    Umberto Boscu è Ghjuvanni Reggio, A Divina Cummedia - Infernu, I Monnier 1988.
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia in talianu.
   </p>
   <p>
    Riligioni
   </p>
   <p>
    Antichità
   </p>
  </body>
 </text>
</TEI>
