<TEI>
 <teiHeader>
  <fileDesc>
   <titleStmt>
    <title>
     Astronomia
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Astronomia"/>
     <date>
      2015-12-19T17:13:16Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Astronomia
   </head>
   <p>
    L'Astronomia, chì etimologicamente significa legge di e stelle (da u grecu: αστρονομία = άστρον + νόμος), hè una scienza naturale chi studia l’oghjetti celesti (planete, stelle, comete, nebulose, galassie) è i fenomeni chi accadenu fora di l’atmosfera terrestre. Si tratta di l’evoluzione, a fisica, a chimica, a meteorolugia è i muvimenti di l’oghjetti celesti, è di a furmazione è di l’evoluzione di l’universu.
   </p>
   <p>
    L’astronomia hè una di e scienze e più antiche. Culture preistoriche ci hannu lasciatu oghjetti astronomichi, cum’è certi monumenti egiziani ò u situ di Stonehenge. Civilisazioni antiche cum’è i Babiloniani, i Grechi, i Chinesi ò i Maià hannu osservatu metodolugicamente u celu. Ma chjè l’invenzione di u telescopiu chi ha trasformatu l’astronomia in una scienza muderna.
   </p>
   <p>
    C’eranu diverse discipline astronomiche, cum’è l’astrometria, a navigazione celeste, l’astronomia d’osservazione, a cuncezione di calendarii, è ancu l’atrologia. Ma l’astronomia d’oghje sarà piuttostu sinonima d’astrofisica.
   </p>
   <p>
    In lu 20u seculu, l’atronomia si hè divisa tra u campu d’osservazione è i campi teorichi. L’astronomia d’osservazione prova à acquistà infurmazioni osservandu l’oghjetti celesti. L’astronomia teorica prova à sviluppà l’ordinatori è i sò mudeli analitichi pè descrive l’oghjetti è i fenomeni astronomichi. Sti dui campi sò cumplementarii : a teoria prova à spiegà l’osservazioni, è l’osservazione prova à verificà i resulti teorichi.
   </p>
   <p>
    L’astronomi dilettanti hannu partecipatu à parechje scuperte impurtante, è l’astronomia hè una di e scienze duve i dilettanti pudenu ghjucà un rolu assai impurtante, specialmente in l’osservazione di fenomeni di poca durata.
   </p>
   <p>
    L'astronomia ùn deve micca esse confusa cù l'astrologia, una pseudoscienza chì sostene chè i fenomeni celesti hanu un influenza annantu à l'evenimenti chì accadenu annantu à a Terra ed in particolare annantu à l'omu. Ancu sè e due discipline hanu un origine cumuna, sò totalmente sfarente : l'astronomi hanu abbracciatu a metoda scientifica, à a differenza di l'astrologhi.
   </p>
   <p>
    ==Da vede dinò==
   </p>
   <p>
    Titania
   </p>
   <p>
    Naiade
   </p>
   <p>
    Juno
   </p>
   <p>
    Binaria à eclissa
   </p>
   <p>
    Cerere (astrunumia)
   </p>
   <p>
    Âryabhatà
   </p>
   <p>
    Callistu (astrunumia)
   </p>
   <p>
    Nibulosa diffusa
   </p>
   <p>
    == Ligami ==
   </p>
   <p>
    IASA
   </p>
   <p>
    Astrunumia
   </p>
  </body>
 </text>
</TEI>
