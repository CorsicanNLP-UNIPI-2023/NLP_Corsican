<TEI>
 <teiHeader>
  <fileDesc>
   <titleStmt>
    <title>
     Afà
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Af%C3%A0"/>
     <date>
      2015-07-09T17:20:43Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Afà
   </head>
   <p>
    Afà hè una cumuna di u dipartimentu di a Corsica suttana.
   </p>
   <p>
    == Storia ==
   </p>
   <p>
    À l'urighjini u paesu di Afà era un paisolu chjucu di a cumuna di Bucugnà. In 1852 a cumuna di Afà fubbi criata grazia à a cissioni di tarritoria di i cumuni di Sarrula è Carcupinu, di U Poghju è Mezzana è di Alata. U primu merri di Afà si chjamava Carlu Calvelli, in carica, da 1852 à 1858. Carlu Calvelli hè mortu à 48 anni in 1858.
   </p>
   <p>
    U paesu hè statu pupulatu da i pastori di Bucugnà a l'uccasioni di i transumanzi di i pecuri hè par quistu chì i vechji famiddi di Afà sò urighjinarii di Bucugnà. D'astati tanti abitenti di Afà vani in u paesu di Bucugnà.
   </p>
   <p>
    == Giugrafia ==
   </p>
   <p>
    Situata à una duzina di chilometri à l'Estu di Aiacciu, a cumuna di Afà cumprendi, oltri à u paesu principali, i lucalità di Piscia Russa, Pastriccialè è una parti di Balionu. Da Afà sorghji u "supportu Gozzi", una roccia alta di 708 metri.
   </p>
   <p>
    Afà hà una scola elementari. Ci sò setti classi elementari è dui classi par a scola materna, par un tutali di quasgi duicentu elevi.
   </p>
   <p>
    A scola di Afà fubbi inaugurata in 1988 da Lionel Jospin chì era à l'epica ministru di l'istruzzioni naziunali.
   </p>
   <p>
    A mirria di Afà hè stata ristaurata à a fini di l'anni nuvanta. Nanzu à issu sorghji un munumentu à i caduti rializatu da unu scultori urighjinariu di Afà, Natali Bonardi, di u quali truvami i statui in i quattru agnona di a Corsica è chì hà ancu u so atelier à Afà. U merri di Afà si chjama Pasquali Miniconi.
   </p>
   <p>
    À u centru di u paesu si trova una chjesa chì hà quasgi centu anni. In u paesu ci sò una farmacia è un centru midicali apertu 8 anni fa.
   </p>
   <p>
    Si pò acceda à Afà da 2 stradi: quidda di Balionu è quidda di Mezzavia.
   </p>
   <p>
    == Merri ==
   </p>
   <p>
    == Rifarenzi ==
   </p>
   <p>
    == Liami ==
   </p>
   <p>
    Cumuna di Corsica suttana
   </p>
   <p>
    Cumuna di Corsica
   </p>
  </body>
 </text>
</TEI>
