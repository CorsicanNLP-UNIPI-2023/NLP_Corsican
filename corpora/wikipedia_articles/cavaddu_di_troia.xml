<TEI>
 <teiHeader>
  <fileDesc>
   <titleStmt>
    <title>
     Cavaddu di Troia
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Cavaddu%20di%20Troia"/>
     <date>
      2016-08-22T18:25:35Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Cavaddu di Troia
   </head>
   <p>
    U cavaddu di Troia (o Cavallu di Troia) hè una macchina da guerra chì, sicondu a lighjenda, fù imprudata da i grechi par assaltà a cità di Troia. 'Ssu termini hè intrutu in l'usu littarariu, ma ancu in u linguaghju cumunu, par indicà un stratagema incù u quali si pò pinitrà i difesi.
   </p>
   <p>
    == Storia ==
   </p>
   <p>
    Dopu à deci anni d'inutuli assediu i Grechi, suvitendu un pianu cuncipitu da Ulissi, finsini di rinuncià à a cunquista di a cità è di vultà à i so probbii sedii, lascendu nantu à a spiaghja un enormu cavaddu di legnu, par calmà i dii è favurizà u viaghju di ritornu in patria. Drintu à u cavaddu erani parò nascosti i più valurosi guerrieri grechi, vidati da Ulissi. I Troiani, felici par u priculu scampatu, trascinàni u cavaddu à l'internu di i mura, nonustanti Laocoonte è a prufitessa Cassandra avissini cunsiddatu d'ùn fà lu micca. Di suttrattu cumparsi un grecu chjamatu Sinone, u quali cunvinsi u rè ch'è u cavaddu era segnu di paci, ed era in veru un rigalu.
   </p>
   <p>
    Di notti, mentri i troiani durmiani, i grechi iscitini da u cavaddu è apritini i porti di a cità à i so propri cumpagni. Quiddi, dopu à essa si nascosti incù i so navi daretu un'isuletta vicina di nomu Tenedo, erani sbarcati dinò nantu à a spiaghja di Troia. Pinitrati in a cità, i
   </p>
   <p>
    grechi colsini di suspresa i troiani, chì funi supraffatti faciuli. Troia fù data dopu à i fiari.
   </p>
   <p>
    Stu racontu ùn hè micca narratu in l'"Iliadi" d'Omeru (chì si cunchjudi inveci incù u funirali di Ettore, uccisu da Achilli) ed hè solu incidintalamenti citatu in l'altru puema omericu, l' "Udissea". Hè inveci mintuvatu in u sicondu libru di l'"Eneidi" di Virghjiliu: Enea, principi è esiliatu troianu, u riferisci infatti à a righjina di Cartaghjina, Didone, chì l'uspitaia in una di i tappi di u viaghju chì u purtarà finalmenti à sbarcà annantu à i costi di u Laziu, ind'iddu divintarà u ceppu di a genealugia chì avaria fundatu Roma.
   </p>
   <p>
    I storichi muderni ani fattu l'iputesa ch'è u cavaddu di Troia fussi in rialità un arghjetu d'assediu à forma di cavaddu, cunsidarendu ch'è a so discrizzioni saria dopu stata trasfurmata in u mitu à traversu resuconti urali tramandati da parsoni chì ùn aviani micca assistutu dirittamenti à l'avvinimentu. Pausania, un storicu grecu vicutu in u seculu II d.C. scrissi in u so libru Periegesi di a Grecia ch'è chiunqua ùn cunsidarighja micca u populu troianu incredibulamenti stupidu sà ch'è u cavaddu era una macchina d'assediu.
   </p>
   <p>
    == Omini in u cavaddu ==
   </p>
   <p>
    Sicondu a Piccula Iliadi cuntinia 13 omini. Sicondu Apollodoru inveci ni cuntinia 50, par Tzetze 23, mentri in i Posthomerica (versi 641-650) Quintu Smirneo dà u nomu di trenta capi, è dici chì ci ni era ancu monda di più. In a tradizioni ultiriori funi stabiliti à quaranta unu. Eccu l'elencu di i so noma:
   </p>
   <p>
    Odisseo (capitanu)
   </p>
   <p>
    Acamanti
   </p>
   <p>
    Agapenore
   </p>
   <p>
    Aiace di Oileo
   </p>
   <p>
    Anfimaco
   </p>
   <p>
    Anticlo
   </p>
   <p>
    Antifate
   </p>
   <p>
    Cianippo
   </p>
   <p>
    Demofonte
   </p>
   <p>
    Diomede
   </p>
   <p>
    Echione
   </p>
   <p>
    Epeo
   </p>
   <p>
    Eumelo
   </p>
   <p>
    Eurialo
   </p>
   <p>
    Eurimaco
   </p>
   <p>
    Euripilo
   </p>
   <p>
    Filottete
   </p>
   <p>
    Ialmeno
   </p>
   <p>
    Idomeneo
   </p>
   <p>
    Leonteo
   </p>
   <p>
    Macaonu
   </p>
   <p>
    Mege
   </p>
   <p>
    Menelao
   </p>
   <p>
    Menesteo
   </p>
   <p>
    Merione
   </p>
   <p>
    Neottolemo
   </p>
   <p>
    Peneleo
   </p>
   <p>
    Podalirio
   </p>
   <p>
    Polipete
   </p>
   <p>
    Stenelo
   </p>
   <p>
    Talpio
   </p>
   <p>
    Tersandro
   </p>
   <p>
    Teucro
   </p>
   <p>
    Toante
   </p>
   <p>
    Trasimede
   </p>
   <p>
    == Noti ==
   </p>
   <p>
    == Da veda dinò ==
   </p>
   <p>
    Eneidi
   </p>
   <p>
    Udissea
   </p>
   <p>
    Iliadi
   </p>
   <p>
    Guerra di Troia
   </p>
   <p>
    Ulissi
   </p>
   <p>
    Guerra di Troia
   </p>
   <p>
    Arme mitulogichi
   </p>
   <p>
    Eneidi
   </p>
  </body>
 </text>
</TEI>
