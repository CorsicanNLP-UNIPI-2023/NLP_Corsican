<TEI>
 <teiHeader>
  <fileDesc>
   <titleStmt>
    <title>
     Sempre Vivu (sinema)
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Sempre%20Vivu%20%28sinema%29"/>
     <date>
      2014-09-06T11:48:52Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Sempre Vivu (sinema)
   </head>
   <p>
    Sempre Vivu ! (Qual'hà dettu ch'è noi eramu morti ?), una cumedia in lingua corsa, hè u sicondu film rializatu da Robin Renucci è a so prima longa mitratura. Hè statu rializatu in u 2007. Hè unu di i scarsi filmi corsi prugettati ancu in cuntinente è in Parigi.
   </p>
   <p>
    == Synopsis ==
   </p>
   <p>
    Un picculu paese corsu di 150 abitanti lotta pè a so sopravivenza. Ma anu trovu una soluzione : quella di custruisce un teatru, cù l'aiutu financiariu di u guvernu, chì manda un ministru pè signà u cuntrattu cù u merre di u paese : Anghjulu Michelangeli, ghjucatu da René Jauneau. Ma a matina di u ghjornu chì deve vene u sgiò ministru, face un infartu pè causa d'abusu d'alcolu. A famiglia sana u crede mortu. Ma s'ellu hè mortu u merre, cume fà per ch'ellu signi u cuntrattu cù lu ministru?
   </p>
   <p>
    A soluzione, dice Lellè, a moglia di u merre, ghjucata da Angèle Massei, hè trova! Dumanda à u so figliolu Salvatore (Wladimir Yordanoff), giandarmu è cunsiglieru generale, di traveste si pè ghjucà u rollu di u so babbu. Ciò chì mette in zerga u fratellu, Rinatu (ghjucatu da Pierre Laplace), un naziunalistu chì dumanda ch'elle sianu rispettate e tradizione corse.
   </p>
   <p>
    Seguitanu assai quiproqui, bucie è rumore in paese, postu chì l'abitanti ùn sanu micca s'ellu hè mortu o micca u merre. Ma nimu avìa pinsatu à fà vene u medicu legistu per verificà a morte d'Anghjulu! È quand'ellu vene, scupremu chì difatti, ùn era ghjà mortu.
   </p>
   <p>
    == Scheda Tecnica ==
   </p>
   <p>
    Surtitu u 13 ghjunghju 2007
   </p>
   <p>
    Distribuzione : Francia : Shellac
   </p>
   <p>
    Durata : 90 minute
   </p>
   <p>
    Produttore : Alain Guesnier
   </p>
   <p>
    Realisatore : Robin Renucci
   </p>
   <p>
    Scenaristi : Robin Renucci, Jean-Bernard Pouy, Pierre Chosson, Ricardo Montserrat, Stéphane Gallet, Jean-Louis Milesi
   </p>
   <p>
    Imagina : Bruno Privat
   </p>
   <p>
    Muntera : Lisa Pfeiffer
   </p>
   <p>
    Musica : Bruno Coulais
   </p>
   <p>
    == Distribuzione ==
   </p>
   <p>
    René Jauneau : Anghjulu Michelangeli, u merre
   </p>
   <p>
    Angèle Massei : Lèlle Michelangeli, a so moglia
   </p>
   <p>
    Wladimir Yordanoff : Salvatore Michelangeli, u figliolu colonele di gendarmeria
   </p>
   <p>
    Elise Tielrooy : Carole, a so nova amica
   </p>
   <p>
    Pierre Laplace : Rinatu Michelangeli, u sicondu figliolu, naziunalistu
   </p>
   <p>
    Nathalie Grandhomme : Anna, a so amica, incinta
   </p>
   <p>
    Guy Cimino : Pantaleone
   </p>
   <p>
    == DVD ==
   </p>
   <p>
    U filmu hè surtitu in DVD u 20 di marzu di lu 2008
   </p>
   <p>
    == Ligami ==
   </p>
   <p>
    Scheda AlloCiné
   </p>
   <p>
    Scheda IMDB
   </p>
   <p>
    Filmu di l'anni 2000‎
   </p>
   <p>
    Cumedia (Filmu)‎
   </p>
  </body>
 </text>
</TEI>
