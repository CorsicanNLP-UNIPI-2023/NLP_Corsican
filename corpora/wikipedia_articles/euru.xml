<TEI>
 <teiHeader>
  <fileDesc>
   <titleStmt>
    <title>
     Euru
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Euru"/>
     <date>
      2018-06-07T00:01:52Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Euru
   </head>
   <p>
    L'Euru (ευρώ in grecu, евро in bulgaru, evro in slovenu, è ewro in maltese) hè a muneta cumuna in quindici paesi di l'Europa. I paesi sò l'Austria, a Belgica, Cipru, a Finlandia, a Francia, a Germania, a Grecia, l'Irlanda, l'Italia, Lettonia, Lituania, u Lussemburgu, Malta, i Paesi Bassi, u Portugallu, a Slovenia, a Slovachia è a Spagna.
   </p>
   <p>
    L'euru hè ancu impiegatu di manera ufficiale da paesi fora di l'Unione Europea :
   </p>
   <p>
    Andorra
   </p>
   <p>
    Monaco
   </p>
   <p>
    San Marino
   </p>
   <p>
    U Vaticanu
   </p>
   <p>
    Infine, ci vol'à completà st'elencu cù i paesi ch'impieganu l'euru senza quatru legale :
   </p>
   <p>
    u Kosovo
   </p>
   <p>
    u Montenegro
   </p>
   <p>
    U simbulu di l'euru hè : €
   </p>
   <p>
    == Storia ==
   </p>
   <p>
    L'euru hè l'erede di l'European Currency Unit. Fù privistu da u Trattatu di Maastricht di u 1992, è hè diventatu a muneta officiale di a zona euru in u 1999, prima di diventà ancu a muneta fiduciaria in u 2002.
   </p>
   <p>
    === Crisi di u 2010 ===
   </p>
   <p>
    In 2010, l'euru cunnosce una crisi importante per causa di una crisi di cunfidenza di i mercati finanziarii in e debite suvrane. Quessa crisi si scrive in quella, longa è profunda, di a crisi economica di u 2008. Cuminciò cù una speculazione nant'i tituli di u tesoru grecu, à a fine di l'annu 2009. Stu paese cunnuscìa una debita di 120% di u PIB . Avìa digià mentitu à propositu di e so statistiche ecunomiche è budgetarie. Per quesse ragione, a Grecia ebbe difficultà pè finanzià si, ciò chì era un prublemu tamantu postu chì u tassu di deficitu budgetariu era di 13%. L'agenze di nutazione finanzarie anu dunque sgradatu a debita greca, dendu la una nota di BBB+ (Standard and Poor's).
   </p>
   <p>
    A Grecia dumandò dunque un aiutu da l'Unione Auropea, dicendu chì ne avìa bisognu pè ùn esse in fallita, è chì, senza aiutu auropea, dumandarìa l'aiutu di u FMI. Invece, pè assicurà i mercati finanziarii, u guvernu grecu (socialistu) dichjarò chì vulìa riduce u so deficitu da 13% à 2,8%, un tassu di deficitu cumpativule cù i criterii di Maastricht. Senza surpresa, e mesure annunziate pè parvene à 'ssu scopu cagiunonu manifestazione tamante in u paese sanu.
   </p>
   <p>
    Ma i dirigenti auropei mettenu tempu à mette si d'accunsentu pè stabilì un pianu d'aiutu, perchè Angela Merkel, a cancilliera tedesca, ci era opposta. Quessa fece calà a muneta unica. Di maghju, dopu a terza greva generale in u paese, u Cunsigliu Auropeu si mette finalmente d'accunsentu pè un creditu di 110 milliardi d'euri à a Grecia, in trè anni. Ma 'ssu aiutu ùn essendu bastante, deve esse cumpiettatu da un aiutu di u FMI, ciò chì hè statu interpretatu cumu un sintumu di l'assenza di guvernanza economica di a zona euru, è di sulidarità frà i paesi membri.
   </p>
   <p>
    A crisi greca si spartò pocu à pocu in altri paesi auropei, cumu u Portugallu, è a Spagna. A a fine di u mese di maghju, u novu guvernu inglese di David Cameron (conservatore-liberale) annuncia anc'ellu un pianu d'austerità, seguitatu da u guvernu talianu, è tedescu. Ancu in Francia u guvernu annunciò misure pè riduce u deficitu. Di ghjunghju, u guvernu ungherese di Viktor Orbán (conservatore) pruvucò à u so tornu una panica, fendu calà ancu a borsa di New York, dicendu chì u guvernu sucialistu à u putere fin'à maghju averebbe mentitu nant'i conti publichi, è i pronostichi economichi, nanzu di rivenè nant'à 'sse dichjarazione.
   </p>
   <p>
    E consequenze nant'i tassi di scambiu di l'euru funu (è, a u mumentu di scrive 'ss'articulu, fermanu sempre) importante. Difatti, in nuvembre di u 2009, 1€ si cumprava cù 1,5$, è in fine di maghju 2010, 1,2$ solu eranu bastanti.
   </p>
   <p>
    == Pezze è biglieti ==
   </p>
   <p>
    I biglieti di banca di l'euru sò tutti listessi.
   </p>
   <p>
    E pezze, elle, anu dui faccie :
   </p>
   <p>
    una chi firma a stessa in ogni paese di a zona euro
   </p>
   <p>
    una detta "naziunale", chi scambia
   </p>
   <p>
    == A Pulitica Monetaria Auropea ==
   </p>
   <p>
    A pulitica monetaria auropea hè decisa di manera independente da a Banca Centrale Europea, in Francfort, in Germania.
   </p>
   <p>
    == U valore di l'euru ==
   </p>
   <p>
    === L'euru in pettu à astre munete ===
   </p>
   <p>
    Variazzone di lu tassu di cambiu di l'euru scontr'à u dollar, u yen è a lira sterling. U tassu hè calibratu à 1 pè lu 1u ghjennaghju 1999 :
   </p>
   <p>
    Verde: Jan-1999: €1 = $1,18 ; aostu 2007: €1 = $1,37
   </p>
   <p>
    Rossu: Jan-1999: €1 = ¥133 ; aostu 2007: €1 = ¥162
   </p>
   <p>
    Turchinu: Jan-1999: €1 = £0,71 ; aostu 2007: €1 = £0,67
   </p>
   <p>
    === L'inflazione ===
   </p>
   <p>
    == L'anziane munete rimpiazzate da l'euru ==
   </p>
   <p>
    Fin'à 1999 è 2002, a muneta impiegata in Francia è dunque ancu in Corsica era u francu francese.
   </p>
   <p>
    == Referimenti ==
   </p>
   <p>
    == Ligami ==
   </p>
   <p>
    Situ ufficiale
   </p>
   <p>
    Situ ufficiale di a BCE
   </p>
   <p>
    Una storia di l'euru nant'u situ di a Banca di Francia
   </p>
   <p>
    Biglieti di banca di l'euru
   </p>
   <p>
    Economia
   </p>
   <p>
    €
   </p>
  </body>
 </text>
</TEI>
