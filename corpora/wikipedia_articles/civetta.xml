<TEI>
 <teiHeader>
  <fileDesc>
   <titleStmt>
    <title>
     Civetta
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Civetta"/>
     <date>
      2015-08-24T13:46:44Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Civetta
   </head>
   <p>
    A Civetta (Athene noctua) hè un aceddu nutturnu chì faci partita di a famiglia di i Strigidae. A civetta hè longa circa 21-23 cm, hà un'apartura alari di 53-59 cm è un pesu chì varieghja da 100 à pocu più di 200 grammi. Hà formi tozzi, u capu largu è sciacciatu senza i tipichi ciuffi auricolari di u gufu cumunu, ochji giaddi è zampi longhi parzialamenti rivistiti di seti. A parti supiriori hè grisgiu-brunu machjata di biancu mentri in quidda infiriori hè privalenti u biancu, machjatu di brunu.
   </p>
   <p>
    A civetta si trova in tuttu l'Emisferu nordu, in Auropa, Asia è Africa di u nordu. In Corsica è in Sardegna hè un aceddu chì hè prisenti. Hè diffusu dinò in guasi tutta a penisula taliana fora di nantu à l'Alpi. I so ambienti priferiti sò in i vicinanzi di l'abitati civili, induva ci hè prisenza umana, in ariali cuddinari. Scansa i zoni oltri i 1000 m di altitudina postu ch'è a nevi limiteghja furtamenti i so fonti di cibu.
   </p>
   <p>
    ==Biulugia==
   </p>
   <p>
    Aceddu nutturnu par antunumasia, a civetta in rialità pò essa attiva ancu in u tardu dopu meziornu è di prima matina, ma hè moltu vigilenti ancu in u restu di a ghjurnata.
   </p>
   <p>
    === Boci ===
   </p>
   <p>
    I civetti ani un ampiu repertoriu vucali. U masciu emetti un malinconicu "hu-u-ou" ripetutu à intarvalli variabili, dopu à 3-4 sicondi. Calchì volta, parò, i civette emettini versi striduli è fastidiosi com'è autudifesa.
   </p>
   <p>
    === Cibu è alimantazioni ===
   </p>
   <p>
    A civetta hè carnivora. Com'è tutti i Strigiformi, hè capaci à ingodda i predi intreii. Si ciba di picculi vertebrati è di grossi insetti.
   </p>
   <p>
    === Ripruduzioni ===
   </p>
   <p>
    Nidificheghja trà marzu è ghjugnu. A femina poni 2-5 ova bianchi in picculi cavità trà i rocci, in l'arburi, in i mura di vechji edifizii, in tani abbandunati di mammiferi di media taglia è dopu i cova par circa 4 sittimani. In quiddu periodu hè aiutata da u masciu in a caccia. Dopu à un mesi o pocu più i piulacona lasciani u nidu ma sò cumplittamenti indipindenti solu à 2-3 mesa di vita.
   </p>
   <p>
    == Sistematica ==
   </p>
   <p>
    Si cunnosci 19 sottuspezii di civetta:
   </p>
   <p>
    == In Corsica ==
   </p>
   <p>
    A civetta hè prisenti in Corsica ma piuttostu schersa (Mastrorilli 2001).
   </p>
   <p>
    == Citazioni ==
   </p>
   <p>
    Accadi chì a civetta fussi mintuvata in a litteratura è u cantu corsu. Par asempiu:
   </p>
   <p>
    in i Canti d'aceddi di Monsignori Di La Fuata:
   </p>
   <p>
    Ziazì fà la civetta
   </p>
   <p>
    Codizennula vizzetta.
   </p>
   <p>
    == Rifarenzi ==
   </p>
   <p>
    Thibault, Jean-Claude, Acelli di Corsica - Les oiseaux de Corse, 1983, PRNC (in francesu)
   </p>
   <p>
    Mastrorilli M., 2001, Seconda nidificazione di Civetta Athene noctua, in Corsica. Riv. Ital. Orn. 70:89-91.
   </p>
   <p>
    Della Foata, Paulu Matteiu, 1973, "Poesie Giocose in lingua vernacula della pieve d'Ornano"
   </p>
   <p>
    == Da veda dinò ==
   </p>
   <p>
    u ciocciu
   </p>
   <p>
    u malaceddu
   </p>
   <p>
    aceddi di Corsica
   </p>
   <p>
    Strigidae
   </p>
  </body>
 </text>
</TEI>
