<TEI>
 <teiHeader>
  <fileDesc>
   <titleStmt>
    <title>
     A Vechjaia
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/A%20Vechjaia"/>
     <date>
      2015-07-01T16:27:19Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    A Vechjaia
   </head>
   <p>
    A Vechjaia hè una puesia scritta da Petru Lucciana (1832-1909), dettu Vattelapesca. 'Ssa puesia hè stata publicata prima in L'Annu Corsu, in u 1925 (pagina 139).
   </p>
   <p>
    ==A Vechjaia==
   </p>
   <p>
    Ah! ciò chì in a vechjaia ci hè di peghju
   </p>
   <p>
    Ùn sò micca i dulori curpurali
   </p>
   <p>
    (Nè i denti chì vi cascanu à buleghju
   </p>
   <p>
    Cù i capelli ind'a suppa), ma i murali.
   </p>
   <p>
    Vive ed assiste à i proprii funerali,
   </p>
   <p>
    Ecc’un cruziu! È ghjè u meiu. S’e dormu o veghju,
   </p>
   <p>
    In carattari ardenti scritti i leghju,
   </p>
   <p>
    I rimbombi sentendu ne murtali.
   </p>
   <p>
    Cose e persone care à pocu à pocu
   </p>
   <p>
    M’abandonanu tutte, sicchè prestu
   </p>
   <p>
    Chì mi cunnosca ùn truveraghju in locu,
   </p>
   <p>
    Nè chì m’intenda : segnu manifestu
   </p>
   <p>
    Ch’ogna chì perti anch’eu... Per duve ?... Ùn socu.
   </p>
   <p>
    Dunque pertimu. U mio baullu hè lestu.
   </p>
   <p>
    ==Da vede dinù==
   </p>
   <p>
    Petru Lucciana
   </p>
   <p>
    Puesia in lingua corsa
   </p>
  </body>
 </text>
</TEI>
