<TEI>
 <teiHeader>
  <fileDesc>
   <titleStmt>
    <title>
     Focu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Focu"/>
     <date>
      2015-07-06T08:07:31Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Focu
   </head>
   <p>
    U focu hè u risultatu d'una riazzione chimica chì hè chjamata cumbustione. Di manera più generale, u focu si riferisce à un finominu chì produce u lume è/o u calore, ch'ellu pruvenghi o micca d'una cumbustione.
   </p>
   <p>
    == Simbulisazione ==
   </p>
   <p>
    In a filusufia chinese, u focu face parte di i cinqui elementi, incù u metallu, l'acqua, u legnu è a terra.
   </p>
   <p>
    Indì l'alchimisti in Occidente, u focu face parte di i quattru elementi fundamentali, incù a terra, l'acqua è l'
   </p>
   <p>
    aria.
   </p>
   <p>
    U focu hè assuciatu di solitu incù u Sole, chì anch'ellu produce calore è lume. Hè assuciatu dinù à spessu incù i vulcani.
   </p>
   <p>
    == U cultu di u focu ==
   </p>
   <p>
    U focu hè integratu in e riligione di parechje culture è hè statu l'oggettu d'una adorazione da bon'parechji populi.
   </p>
   <p>
    ==== Persia ====
   </p>
   <p>
    In Antichità, i Persi cunsideravanu u cultu di u focu cum'è a parte fundamentale di a so riligione è e ceremonie di u culte sò discritte di manera precisa in u Zend-Avesta. Ogni mane, i persi saltuvanau u sole chì si pisava, chì era u simbulu di u focu u più puru. Cunsideravanu dinù focu cum'è u prutttetore di i Stati è cunsirvavanu u focu sacru in i santuarii, induve ellu ùn ci mai ch'ellu si spignissi.
   </p>
   <p>
    ==== Grecia è Roma ====
   </p>
   <p>
    In a mitologia greca, u focu hè statu arrubatu à i Dii è datu à l'omini da Prometeu.
   </p>
   <p>
    ==== Cristianisimu ====
   </p>
   <p>
    L'usu di i cironi hè cumunu in a Ghjesa catolica è ortodossa. A fiara hè u simbulu di u Santu Spiritu.
   </p>
   <p>
    == Citazioni ==
   </p>
   <p>
    U focu hè citatu à spessu in a litteratura è a cultura corsa. Par asempiu, in i pruverbii:
   </p>
   <p>
    Diu ti franchi di u focu, di l'acqua è di i falsi tistimonii.
   </p>
   <p>
    Natali à u ghjocu, Pasqua à u focu.
   </p>
   <p>
    Trè pignatte à u focu, hè festa ! Trè donne in casa hè gran'timpesta!
   </p>
   <p>
    Zigliara, focu è fiara.
   </p>
   <p>
    Accantu à u focu, a paglia ci stà mali.
   </p>
   <p>
    Chì hà bisognu di u focu, u piglia in manu.
   </p>
   <p>
    Chì s'ammorcia in u ghjocu, deve mette u culu à u focu.
   </p>
   <p>
    Focu d'alzu, focu falsu.
   </p>
   <p>
    Duv'iddu ùn ci hè ziteddi si spinghji u focu.
   </p>
   <p>
    o in a sprissioni:
   </p>
   <p>
    surviglià à calchissia com'è u latti annantu à u focu
   </p>
   <p>
    essa un focu: hè un focu !
   </p>
   <p>
    o in i ghjastemi:
   </p>
   <p>
    Chì tù crepi piccendu à focu lentu !
   </p>
   <p>
    Chì si ni spassi focu è fiari.
   </p>
   <p>
    ==Rifarenzi==
   </p>
   <p>
    == Da vede dinù ==
   </p>
   <p>
    Incendiu
   </p>
   <p>
    Fulminente
   </p>
  </body>
 </text>
</TEI>
