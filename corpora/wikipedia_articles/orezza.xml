<TEI>
 <teiHeader>
  <fileDesc>
   <titleStmt>
    <title>
     Orezza
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Orezza"/>
     <date>
      2019-10-03T11:13:51Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Orezza
   </head>
   <p>
    A Pieve d'Orezza era una pieve di Castagniccia, in Corsica. Situata in u "Diquà da i Monti" chì, incù u Capicorsu, equivalia à l'attuale dipartimentu di Cismonte.
   </p>
   <p>
    L'Orezza facia parte di a diòcesi d'Aleria.
   </p>
   <p>
    == Geugrafia ==
   </p>
   <p>
    Orezza (si scrivia Oresa in genuvese), era una pieve chì cuntava circa 5000 abitanti versu u 1520. Era una di e pieve chì cumponenu a Castagniccia, rigione di a castagneta chì copre l'anziane pieve d'Orezza, Alisgiani, Vallerustie, Ampugnani, Rustinu, Casaccuni, è parte da e pieve circunvicine.
   </p>
   <p>
    Orezza si situava trà e pieve di :
   </p>
   <p>
    à u nordu : Ampugnani
   </p>
   <p>
    à livante : Tavagna
   </p>
   <p>
    à u sudestu : Muriani
   </p>
   <p>
    à u sudu : Alisgiani
   </p>
   <p>
    à u sudupunente : Boziu
   </p>
   <p>
    à punente : Vallerustie
   </p>
   <p>
    à u nordupunente : Rustinu
   </p>
   <p>
    == Cumpusizione ==
   </p>
   <p>
    U territoriu di a pieve d'Orezza currisponde oghje à u territoriu di e quatordeci cumune di :
   </p>
   <p>
    U Pedorezza ;
   </p>
   <p>
    A Campana ;
   </p>
   <p>
    Nucariu ;
   </p>
   <p>
    Pedipartinu ;
   </p>
   <p>
    Carchetu è Brusticu ;
   </p>
   <p>
    U Carpinetu ;
   </p>
   <p>
    E Valle ;
   </p>
   <p>
    A Munacìa ;
   </p>
   <p>
    E Piazzole ;
   </p>
   <p>
    Rapaghju ;
   </p>
   <p>
    A Verdese ;
   </p>
   <p>
    A Stazzona ;
   </p>
   <p>
    Pedicroce ;
   </p>
   <p>
    A Parata.
   </p>
   <p>
    Versu 1520, a pieve d' Oreza cuntava circa 5000 abitanti. Cuntava frà i lochi abitati : A Campana, A Ponticaghja, u Fussatu, u Bulianache, u Quella, u Pughjolu, Nucariu, Acqua Fredola, u Zuccarellu, l'Erbaghju, u Petricaghju, u Verallese, Campu Rotundu, Campu Donicu, Siliura, u Pigiale, u Pè d'Orezza, Pozolu, a Casalta, Pianuforte, u Pedelaciore, A Fontana, u Duchelagie, u Satoghju, Patrimoniu, Pastorechia, Stazzone, e Piazzole, u Ghjilardagie, e Francolachie, u Pastinu, Ostu, e Pichjaraghje, Casabona, Marmuriu, u Pogile, Casinegri, u Gallicu, a Casanova, a Penra bona, a Parata, u Poghju, u Pè di Petru, Tramica, u Poghje, Rapaghju, Granaghjole, l'Olmu, Carpinetu, Pusatoghju, Brostecu, l'Incolla, Carchetu, u Surbellu, u Castellu, u Pè d'Albertinu, e Maistragie.
   </p>
   <p>
    == Storia ==
   </p>
   <p>
    In u 1092 l'arcivescu Daibertus vescu di Pisa hè numinatu da u papa Urbanu II, capu di e 6 diocese corse : Nebbiu, Mariana, Accia, Savone, Aiacciu è Aleria.
   </p>
   <p>
    In u 1133 Genuva ottene da u papa Innucente II e diocese di Nebbiu, Mariana è Accia, Pisa cunsirvendu Savone, Aiacciu è Aleria.
   </p>
   <p>
    Dopu à a battaglia navale di Meloria (1284) chì vede a disfatta di i Pisani, Genuva s'impatrunisce di a Corsica.
   </p>
   <p>
    Annantu à e carte di Corsica editate à u principiu di u seculu XVIII (a scrittura era genuvese), Orezza si scrivia Oresa.
   </p>
   <p>
    Annantu à quella di u cartugrafu è editore Seuter editata a prima volta in u 1700, omu leghje chì 'ssa rigione chjamata diquà da i monti era occupata da u populu di i Licmini (Licnini) è si truvava in a diocese d'Accia.
   </p>
   <p>
    Sturicamente, Orezza era a pieve a più ricca è a più pupulata di Corsica.
   </p>
   <p>
    === A pieve civile ===
   </p>
   <p>
    .
   </p>
   <p>
    À u seculu XVI, Orezza si truvava in a pruvincia di Bastia, in a cumpetenza di a so ghjuridizione civile.
   </p>
   <p>
    À u seculu XVI l'organisazione ghjudiziaria in Corsica cumprendia u "Sindicatu", una sorta di tribunale supremu à funzione diverse. Quellu di u Diquà da i monti, era cumpostu da "sindachi" : dui Genuvesi è in più sei membri Corsi eletti à raghjone di dui per terziere ; a so cumpitenza si stendia à e ghjuridizione di Bastia, Corti è Aleria.
   </p>
   <p>
    À u principiu di u seculu XVIII a pieve d'Orezza cumprendia i seguenti lochi abitati: Francescu Maria Accinelli in A storia di a Corsica vista da un Genuvese di u seculu XVIII - Trascrizzione d'un manuscrittu di Genuva - ADECEC Cervioni è l'Assuciazione FRANCISCORSA Bastia 1974.
   </p>
   <p>
    Annantu à a Carta di l'Isola di Corsica, di Dumenicu Policardi (1769), Orezza si situeghja in a pruvincia d'Accia.
   </p>
   <p>
    A pieve d'Orezza diventa in u 1789, u cantone di Pedicroce. In u 1954, u cantone di Pedicroce era cumpostu incù e cumune di Brusticu, Campana, Carchetu, Carpinetu, Monacia-d'Orezza, Nucariu, Parata, Piazzole, Pedicroce, Pedipartinu, Pede'Orezza, Rapaghju, Stazzona, Valle-d'Orezza è Verdèse. In u 1973,  aduniscerà incù l'anzianu cantone di Valle di Alisgiani per furmà u nuvellu cantone di Orezza-Alesani.
   </p>
   <p>
    === A pieve riligiosa ===
   </p>
   <p>
    À u seculu XVI, Orezza rilivava di l'auturità di u vescu d'Aleria in residenza in Cervione.
   </p>
   <p>
    A pieve d'Orezza si situeghja in a diocese d'Aleria, Bastia, Aleria, Aiacciu, Nebbiu, Savone.
   </p>
   <p>
    Per causa d'insicurezza annantu à a costa induve i Barbareschi effittuavanu frequente razzie, u vescu d'Aleria stava in Cervione induve a chjesa San Teramu hè stata una cattidrale da 1558 à 1789, sia sin'à a Rivoluzione francese.
   </p>
   <p>
    == A chjesa pievana ==
   </p>
   <p>
    A chjesa pievana, o pievania d'Orezza era dedicata à Santu Petru è Santu Paulu è situata in Pedicroce d'appressu à G. Moracchini-Mazel .  Ùn ferma più nunda di l'antica chjesa, chì hè stata distrutta è ricustruita nant'à u locu di a chjesa attuale di Pedicroce. A chjesa muderna hè datata di u 1691 è classificata Munimentu storicu in u 1976 chì hè stata aggrandita è mudificata.
   </p>
   <p>
    == Note ==
   </p>
   <p>
    == Bibliugrafia ==
   </p>
   <p>
    Jacques-Nicolas Bellin - Carta di l'isula di Corsica di (1703-1772), cartografu, editata in u 1764.
   </p>
   <p>
    Dumenicu Policardi - Carta dell'Isola di Corsica 1769.
   </p>
   <p>
    Vogt (capitanu)U capitanu Vogt facia parte di e truppe auusiliare di l'imperatore Carlu VI in Corsica&lt; - Carta di l'Isula di Corsica apartinente à a Ripublica di Genuva, oghje divisa è pisata, sottu à l'ordini di u barone di Neuhoff, elettu rè sottu à u nome di Teadoru Prima (1737).
   </p>
   <p>
    Matthaeum Seutter - Insula Corsica olim regni Tiulo insignis, nunc Genuensis reipublicae potestati subjecta, Edizione 1700-1799.
   </p>
   <p>
    === Articuli cunnessi ===
   </p>
   <p>
    Lista di e pieve di Corsica
   </p>
   <p>
    Diòcesi d'Accia
   </p>
   <p>
    Diòcesi di Mariana
   </p>
   <p>
    Diòcesi d'Aleria
   </p>
   <p>
    Diòcesi di Nebbiu
   </p>
   <p>
    Pedicroce
   </p>
   <p>
    Pieve di Corsica
   </p>
   <p>
    Pieve di Corsica
   </p>
  </body>
 </text>
</TEI>
