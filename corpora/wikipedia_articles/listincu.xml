<TEI>
 <teiHeader>
  <fileDesc>
   <titleStmt>
    <title>
     Listincu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Listincu"/>
     <date>
      2015-07-02T18:15:43Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Listincu
   </head>
   <p>
    U listincu (o lustincu) (Pistacia lentiscus) hè un arburettu chì faci parti di a famiglia di l'Anacardiaceae.
   </p>
   <p>
    ==Discrizzioni==
   </p>
   <p>
    U listincu hè altu trè o quattru metri. Fiurisci da marzu à aprili.
   </p>
   <p>
    === In Corsica ===
   </p>
   <p>
    U listincu, com'è a scopa, l'arbitru o a ghjinestra, hè una pianta cumuna è tipica di a machja corsa.
   </p>
   <p>
    ==Tassunumia==
   </p>
   <p>
    Parechji sinonimi di Pistacia lentiscus sò:
   </p>
   <p>
    Pistacia brevifolia
   </p>
   <p>
    Pistacia chia
   </p>
   <p>
    Pistacia gummifera
   </p>
   <p>
    Pistacia narbonensis
   </p>
   <p>
    ==Usi==
   </p>
   <p>
    ===L'oliu===
   </p>
   <p>
    L'oliu hè sempri statu ottinutu in i rigioni di u Mediterraniu, à parta da l'ugliastru, eppo dopu, à parta da a variità cultivata: l'alivu. Ma in i tempi, si facia dinò, in Corsica com'è in Sardegna, un oliu di listincu. Si cugliia i picculi bachi di u listincu è si mittiani in una sporta. Dopu à a racolta, 'ssi bacareddi sò missi, beddi sparti, in un locu apartu duranti trè o quattru ghjorna. À u capu di qualchì ghjornu, i baghi perdini un pocu di a so acqua è diventani vizzi. Dopu si cacciani i vetti è i casci. Si caccia dinò a pula chì hè attaccata à i bachi. Dopu i bachi chì fermani si mettini in acqua è si facini bodda in una paghjola duranti una meza ora. Tandu si pò veda un dipositu niricciu annantu à i lati di a paghjola. È i graneddi diventani giaddi chjari. Si caccia dopu a sciuma da i graneddi chì sò diventati gonfii. Eppo i graneddi sò sfracicati.À la fini, s'otteni un oliu di culori verdi. 'Ssu oliu si pò cunsirvà duranti parechji anni, è ancu sin'à un dicenniu.
   </p>
   <p>
    In u Maroccu, 'ssu oliu di listincu s'usava contra i brusgiaturi o par calmà u mal' di spinu. In casa, 'ssu oliu ghjuvava dinò par fà si u lumu. In parechji paesi di l'Africa di u Nordu è di l'urienti, l'oliu di listincu era mischiatu incù a pasta d'amanduli è a farina, par fabbricà speziu di buttirulu. In Sardegna, l'oliu di listincu si manghjava annantu à u pani biscottu.
   </p>
   <p>
    ===L'oliu escinziali===
   </p>
   <p>
    À i ghjorna d'oghji, incù u listincu, si faci un oliu escinziali. Hà un' azzioni annantu à a circulazione sanguigna è linfatica.
   </p>
   <p>
    === Legnu ===
   </p>
   <p>
    U lignamu di u listincu hè apprizziatu par travagli d'intarsiatura grazia à u beddu culori rossu vinatu. In i tempi era imprudatu par pruducia carbonu vigitali è ancu oghji hè apprizziatu par alimintà i forra à legna di i pizzarii chì a so cumbustioni parmetti di righjunghja in tempi rapiti alti tampiraturi.
   </p>
   <p>
    U listincu era usatu à spessu in Corsica par fà i sporti, com'è a murta o a vetriccia. Si taglia à luna nova.
   </p>
   <p>
    === Resina ===
   </p>
   <p>
    A resina di u listincu hè ditta masticu di Chio è in parechji lingui hè disignata incù u terminu di masticu. Di culori giaddu, era usata in i tempi com'è chewing gum ancu par a so azzioni benefica annantu à u cavu urali (purificanti di l'alitu).
   </p>
   <p>
    In Chio, chì hè u locu di pruduzzioni di a resina d'ottima qualità, hè pruduttu un licori arumaticu dirivatu da a resina, incù funzioni dighjistivi, moltu apprizziatu: u "Mastika".
   </p>
   <p>
    A resina si pò ottena pratichendu incisioni annantu à u fustu è annantu à i rami in cori d'istatina. Dopu si lava par eliminà l'impurità è si cunserva dopu à assiccamentu in cuntinidori di legnu.
   </p>
   <p>
    ==Lessicu==
   </p>
   <p>
    U listincu hè ancu chjamatu u lustincu o a lustinca.
   </p>
   <p>
    ==Noti==
   </p>
   <p>
    == Bibliugrafia ==
   </p>
   <p>
    Paulu Simonpoli, E piante salvatiche - Cunniscenze è usi, 1982, Parcu Naturale di Corsica
   </p>
   <p>
    Mai, B.T., Girard M., De Lanfranchi, F. (2005), U listincu: un "alivu" sminticatu ?, Stantari, pagine 41-46 (in francesu)
   </p>
   <p>
    ==Da veda dinò==
   </p>
   <p>
    l'arburetti di Corsica
   </p>
   <p>
    Amandulu
   </p>
   <p>
    Amarascu
   </p>
   <p>
    Baracucca
   </p>
   <p>
    == Liami ==
   </p>
   <p>
    U listincu (in talianu)
   </p>
   <p>
    U listincu
   </p>
   <p>
    Rosaceae
   </p>
   <p>
    Flora di Corsica
   </p>
  </body>
 </text>
</TEI>
