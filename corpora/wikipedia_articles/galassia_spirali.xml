<TEI>
 <teiHeader>
  <fileDesc>
   <titleStmt>
    <title>
     Galassia spirali
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Galassia%20spirali"/>
     <date>
      2015-02-06T14:17:25Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Galassia spirali
   </head>
   <p>
    Una galassia à spirali (o galassia à spirale) hè un tipu di galassia di a siquenza di Hubble, carattarizatu da i siguenti prubità:
   </p>
   <p>
    Hè cumposta da un bulbu cintrali circundatu da un discu
   </p>
   <p>
    U bulbu s'assumidda à una piccula galassia ellittica, cuntinenti monda steddi vechji (a cusidditta pupulazioni II), è à spissu un tafonu neru supermassicciu in u so centru
   </p>
   <p>
    U discu hè un agglumiratu di steddi ghjovani di pupulazioni I, ammassi aparti è nivuli di gasu, piattu è chì ghjira
   </p>
   <p>
    Hà un mumentu angulari cunsidarevuli.
   </p>
   <p>
    I galassii spirali pigliani u so nomu da i brillanti bracci di furmazioni stiddari prisenti in u discu, chì si stendini à l'incirca com'è una spirali lugaritmica da u bulbu. Sti bracci poni essa più o menu evidenti, è à volta sò difficiuli à veda, ma distinguini quantunqua i galassii spirali da quiddi
   </p>
   <p>
    linticulari, chì ani ancu iddi un discu ma senza bracci.
   </p>
   <p>
    U discu di i galassii spirali hè in genaru circundatu da un grandi alonu sferuidali di steddi di pupulazioni II, a maiò parti di i quali sò cuncintrati in ammassi glubulari in orbita intornu à u centru galatticu.
   </p>
   <p>
    A noscia galassia, a Strada di Roma, hè una spirali, incù una classificazioni di Hubble Sbc (forsi SBb, parchì ricenti ussirvazioni ani parmissu di custattà a prisenza d'una piccula barra vicinu à u bulbu).
   </p>
   <p>
    Una galassia à spirali particulari hè a cusidditta Galassia cumeta, membru di l'ammassu di galassii Abell 2667: si tratta prubabilamenti d'una galassia ussirvata duranti una rapita fasa di trasfurmazioni da a forma à spirali à quidda linticulari.
   </p>
   <p>
    == Liami esterni ==
   </p>
   <p>
    Spiral Galaxies, SEDS Messier pages
   </p>
   <p>
    Classificazioni galattica
   </p>
   <p>
    == Noti ==
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia in talianu.
   </p>
  </body>
 </text>
</TEI>
