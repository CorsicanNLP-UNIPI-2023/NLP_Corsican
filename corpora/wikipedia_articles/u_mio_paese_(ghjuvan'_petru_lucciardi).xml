<TEI>
 <teiHeader>
  <fileDesc>
   <titleStmt>
    <title>
     U Mio Paese (Ghjuvan' Petru Lucciardi)
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/U%20Mio%20Paese%20%28Ghjuvan%27%20Petru%20Lucciardi%29"/>
     <date>
      2015-07-02T15:41:54Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    U Mio Paese (Ghjuvan' Petru Lucciardi)
   </head>
   <p>
    U Mio Paese hè una puesia di Ghjuvan' Petru Lucciardi (1862-1928). Face parte di i Canti Corsi, publicati in u 1921.
   </p>
   <p>
    ==U Mio Paese==
   </p>
   <p>
    O caru, Santu Petru, quant' hè bellu !
   </p>
   <p>
    Hè spergugliatu è ascostu à tramuntana,
   </p>
   <p>
    Si diceria chì parte in caravana...
   </p>
   <p>
    À u mondu ùn si ne trova cum’ed ellu.
   </p>
   <p>
    Hè di u Nebbiu lu spechju è lu giuiellu,
   </p>
   <p>
    Cun dodeci paesi per cullana ;
   </p>
   <p>
    Si stà cuntentu, espostu à la sulana
   </p>
   <p>
    È accoglie à bracce aperte à questu è à quellu.
   </p>
   <p>
    Quand' u vecu mi ride da luntanu
   </p>
   <p>
    Cume una mamma à li so figliulelli ;
   </p>
   <p>
    Eiu, allegru, l’inviu un basgiamanu ;
   </p>
   <p>
    È corru à salutà vechji è zitelli ;
   </p>
   <p>
    E case, e piazze, e le stradelle appese...
   </p>
   <p>
    L’amu più ch'è à me stessu, u mio paese !
   </p>
   <p>
    ==Riferimenti==
   </p>
   <p>
    Ghjuvan Petru Lucciardi (1921) Canti Corsi, Castelnaudary, Sucietà d'Edizione Occitane.
   </p>
   <p>
    ==Da vede dinù==
   </p>
   <p>
    Ghjuvan' Petru Lucciardi
   </p>
   <p>
    Santu Petru di Tenda
   </p>
   <p>
    Puesia
   </p>
  </body>
 </text>
</TEI>
