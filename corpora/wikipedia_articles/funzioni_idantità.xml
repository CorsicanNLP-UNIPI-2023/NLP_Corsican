<TEI>
 <teiHeader>
  <fileDesc>
   <titleStmt>
    <title>
     Funzioni idantità
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Funzioni%20idantit%C3%A0"/>
     <date>
      2014-12-10T18:53:34Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Funzioni idantità
   </head>
   <p>
    In matematica si chjama funzioni idantità (o funzione identità) annantu à un insemu X a funzioni chì assucighja à ogni elementu l'elementu stessu.
   </p>
   <p>
    A funzioni idantità annantu à X si nota cù \mathrm{id}_X. Hà dunqua X com'è duminiu è cuduminiu ed hè tali ch'è par ogni x \in X si hà \mathrm{id}_X(x) = x.
   </p>
   <p>
    == Prubità ==
   </p>
   <p>
    A funzioni idantità hè a più simplicia trà i funzioni definibili annantu à un insemu, ed hè inoltri cumpatibuli incù guasi tutti i strutturi matematichi pussiduti da insemu; hè infatti imprudata com'è prutotipu par difiniscia l'autumurfismi, vali à dì i funzioni interni à un insemu, chì ni cunservani i strutturi. À l'internu di u gruppu di l'autumurfismi d'una struttura data, l'idantità custituisci inoltri l'elementu neutru rispettu à a cumpusizioni di murfismi.
   </p>
   <p>
    Sicondu i strutturi annantu à i quali hè applicata, a funzioni idantità rivesti tandu diffarenti carattaristichi:
   </p>
   <p>
    annantu à un insemu hè una biiezzioni;
   </p>
   <p>
    annantu à qualunqua struttura algebrica hè un isumurfismu;
   </p>
   <p>
    annantu à un spaziu vitturiali hè una funzioni liniari;
   </p>
   <p>
    annantu à un spaziu metricu hè un'isumitria;
   </p>
   <p>
    annantu à un spaziu tupulogicu hè un omeumurfismu;
   </p>
   <p>
    == Ripprisintazioni ==
   </p>
   <p>
    A funzioni idantità pò essa rapprisintata in parichji modi sicondu i carattaristichi di l'insemi annantu à i quali hè difinita; par asempiu:
   </p>
   <p>
    nantu à l'insemu \mathbb{R} di i numari riali hè pussibuli di ripprisintà a funzioni \mathrm{id}_\mathbb{R} incù u so graficu nantu à u pianu cartisianu chì currispondi à a bisettrici di u prima è terzu quadranti;
   </p>
   <p>
    annantu à un spaziu vitturiali di diminsioni n a funzioni idantità hè una trasfurmazioni liniari rapprisintata da a matrici idantità d'ordini n.
   </p>
   <p>
    == Da leghja dinò ==
   </p>
   <p>
    Idantità (matematica)
   </p>
   <p>
    Matrici idantità
   </p>
   <p>
    Risuluzioni à l'idantità
   </p>
   <p>
    Tiuria di i catigurii
   </p>
   <p>
    Inclusioni canonica
   </p>
   <p>
    Matematica di basa
   </p>
   <p>
    Funzioni matematichi
   </p>
   <p>
    == Noti ==
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia in talianu.
   </p>
  </body>
 </text>
</TEI>
