<TEI>
 <teiHeader>
  <fileDesc>
   <titleStmt>
    <title>
     Cuccuruzzu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Cuccuruzzu"/>
     <date>
      2019-10-03T11:17:02Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Cuccuruzzu
   </head>
   <p>
    Cuccuruzzu hè un situ archiulogicu di Corsica. Hè situatu annantu à a cumuna di Livia. Si trova annantu à u Pianu di Livia, un locu ind'iddi si trovani parichji siti archiulogichi è preistorichi. U casteddu di Cuccuruzzu è statu idantificatu à l'ebbica muderna da l'archiolocu Roger Grosjean, in l'annati 60. U casteddu hè statu classatu com'è munimentu storicu, in 1982. Uni pochi di travagli di prisirvazioni sò stati intrapresi in 1991. In u locu ind'iddu ci hè mori licci, u casteddu hè furmatu da cantona di granitu chì t'ani un diamitru di parichji metri. 'Ssi cantona facini parti di a custruzzioni. L'intrata maestra hè custituita di dui cantona, frà i quali ci hè una stetta chì parmetti l'accessu à u casteddu. I mura sò alti 3 à 5 metri. A superficia drintu à u casteddu hè di circa 400 metri quatrati. In a custruzzioni, ci hè una turra alta 5 metri, incù un diamitru di 8 metri. 'Ssa torra hè custituita da una pezza maestra, un curridori è una pezza sicundaria. Si pò pinsà chì 'ssa turra t'avia un pianu di più.
   </p>
   <p>
    L'accupazioni principali di u casteddu di Cuccuruzzu pò essa datata à l'ità di Bronzu, ma ci hè stata a friquenza in u situ à u Niuliticu finali insin'à l'ità di Farru.
   </p>
   <p>
    Accantu à u casteddu di Cuccuruzzu, ci hè dinò u situ archiulogicu di Capula.
   </p>
   <p>
    == Rifarenzi ==
   </p>
   <p>
    Leandri, Franck è Chabot, Laurent (2003). Monumenti di Corsica - Monuments de Corse Edisud. Aix (in francesu), pagini 220-221
   </p>
   <p>
    == Liami ==
   </p>
   <p>
    Cuccuruzzu
   </p>
   <p>
    Situ archiulogicu di Corsica
   </p>
  </body>
 </text>
</TEI>
