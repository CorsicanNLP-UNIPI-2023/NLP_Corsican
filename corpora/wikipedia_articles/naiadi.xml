<TEI>
 <teiHeader>
  <fileDesc>
   <titleStmt>
    <title>
     Naiadi
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Naiadi"/>
     <date>
      2015-03-19T19:42:56Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Naiadi
   </head>
   <p>
    I Nàiadi - figuri di a mitulugia greca (Ναϊάδες da u grecu νάειν, "scurra" è νἃμα, "acqua currenti") - erani i ninfi chì presidiani à tutti l'acqui dulci di a terra è pussidiani facultà varitrici è prufetichi; sò essari di sessu feminicciu, dutati di una longa vita, sippuri murtali. Si distinguini:
   </p>
   <p>
    i Potameidi, ninfi di i fiuma.
   </p>
   <p>
    i Pegei, ninfi di i surghjenti.
   </p>
   <p>
    i Crenei o Creniadi, ninfi di i funtani.
   </p>
   <p>
    i Limniadi, ninfi di i lava.
   </p>
   <p>
    l'Eleadi, ninfi di i paduli.
   </p>
   <p>
    A so urighjina variighja monda sighi sicondu i mitugrafi sighi sicondu i lighjendi. Omeru, par asempiu, si riferisci à iddi chjamendu li "Figli di Zeus". In altrò sò liati à a sterpa di Uceanu. Più suventi sò simpliciamenti figli di u diu di u fiumu ind'iddi stani. Qualunqua fussi a so
   </p>
   <p>
    urighjina hè quantunqua certu chì i Naiadi sò parsunaghji familiari à l'imaginazioni ellinistica. Infatti non solu ogni corsu d'acqua aia una Naiadi assuciata ma 'ssi parsunaghji erani monda à spissu ancu usati par spiigà parichji finomini, acquistendu cussì una funzioni monda impurtanti in i lighjendi lucali.
   </p>
   <p>
    Si cridia ch'iddi aviani puteri curativi: i malati biiani l'acqua di i so fonti o ci si immerghjiani drintu, ancu s'è più raramenti. St'attu era, infatti, cunsidaratu sacrileghju è si pudia risicà di subiscia a colara è a vindetta di i dei, chì si manifistaiani suttu forma di malatii particulari. À Roma, Neronu, dopu à essa si immersu in a fonti di a Marchja, fù coltu da una paralisia è una frebba chì ùn l'abbandunàni ch'è parichji ghjorna dopu.
   </p>
   <p>
    U cultu di i Naiadi - chì erani cunsidarati divinità benefichi di a saluta - ebbi una diffusioni maiò frà i campagnoli, chì l'onuraiani incù offriti di fiora, frutta è latti.
   </p>
   <p>
    Sò distinti da i divinità acquatichi, chì ripprisintaiani listessi fiuma, è da l'antichissimi spiriti chì staiani in l'acqui tranquilli di i paduli, di i stagni è
   </p>
   <p>
    di i laguni o di i lavi, com'è par Lerna in l'Argolide. I Naiadi sò assuciati incù l'acqui frischi, com'è l'Uceanini par l'acqui salati è i Nereidi di u Mari Tarraniu; ma apposta ch'è i grechi pinsaiani chì l'acqui di u mondu custituisciani un unicu sistemu, chì pinitraia da u mari in i prufondi spazii
   </p>
   <p>
    cavirnosi di a terra, ci hè stata à volta calchì suprappusizioni. Aratusa, a ninfa di una surghjenti, era capaci di spariscia à traversu i currenti suttarranii di u Pilupunnesu par riaffiurà dopu da calchì parti in Sicilia.
   </p>
   <p>
    == Bibliugrafia ==
   </p>
   <p>
    (in talianu) Anna Maria Carassiti, Dizziunariu di mitulugia greca è rumana, Roma, Newton &amp; Compton, 1996, pp. 365, ISBN 88-8183-262-3.
   </p>
   <p>
    (in talianu) Pierre Grimal, I Garzantine, Mitulugia, Bergamo, 2007.
   </p>
   <p>
    == Noti ==
   </p>
   <p>
    == Da veda dinò ==
   </p>
   <p>
    Camene
   </p>
   <p>
    Melusina
   </p>
   <p>
    Ondina (mitulugia)
   </p>
   <p>
    Ninfa (mitulugia)
   </p>
   <p>
    Sirena
   </p>
   <p>
    == Liami esterni ==
   </p>
   <p>
    "Purtali di a mitulugia" annantu à Esopedia
   </p>
   <p>
    "Mitulugia è... dintorni", Naiadi (C1) annantu à Dulci3000.it
   </p>
   <p>
    Ninfi
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia in talianu.
   </p>
  </body>
 </text>
</TEI>
