<TEI>
 <teiHeader>
  <fileDesc>
   <titleStmt>
    <title>
     Santa Maria (Sardegna)
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Santa%20Maria%20%28Sardegna%29"/>
     <date>
      2016-10-20T18:32:05Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Santa Maria (Sardegna)
   </head>
   <p>
    Santa Maria hè un'isula di l'arcipelagu di A Matalena, in u Nordu di a Sardegna è à u sudestu di i bucchi di Bonifaziu. Faci parti di u Parcu naziunali di l'arcipelagu di A Matalena.
   </p>
   <p>
    == Giugrafia ==
   </p>
   <p>
    Incù l'isuli di Budelli è Razzoli situati à menu d'una cintunara di metri à punenti è spiccati da u passu di l'Asineddi, Santa Maria custituisci u gruppu d'isuli u più à u nordu di l'arcipelagu di A Matalena. Di una superficia di 2 km2, Santa Maria hè l'isula a più bassa di tuttu l'arcipelagu incù u so rilevu abbastanza pianu chì culminighja à 69 metri in a Guardia di u Turcu.  À a so estremità nordu, Santa Maria pussedi un isulottu culligatu dinuminatu A Presa chì hè accumpagnatu da l'isulottu di Capicciolu.
   </p>
   <p>
    L'isula pussedi uni pochi d'abitanti à l'annata, ma vedi a so pupulazioni crescia mentri l'istatina par via di uni pochi di infrastrutturi turistichi custituiti da una vintina di casi è un albergu, datendu da prima a missa in piazza di u parcu naziunali è di l'intardizzioni di custruiscia.
   </p>
   <p>
    == Storia ==
   </p>
   <p>
    À u Medievu, l'isula era abitata da frati binidittini chì erani scappati da Bonifaziu è s'erani stabiliti in u munasteru Maria di Budellu custruisci annantu à Santa Maria, accupatu sin'à u seculu XVI po abbandunatu è sfattu à u seculu XIX par l'edificazioni di i casi novi di l'abitanti di l'isula. Santa Maria, è ancu l'isula vicinanti di Razzoli funi abitati à parta da u principiu di l'annati 1800 da i membri di a famidda Bertoleoni, l'avvinturieri chì culunizàni parichji isuli di l'arcipelagu è di a costa uriintali di a Sardegna (com'è Mortoriu è Tavulara). Difatti l'accupàni insinamenti à u 1960.
   </p>
   <p>
    L'isula fù usata in a siconda parti di u seculu XX da filmeri di filmi in particulari da Franco Solinas è ancu com'è locu di navigazioni è d'arretta di l'attori Gian Maria Volontè - chì hè suttarratu in A Matalena. Mentri una dicina d'annati, l'attori Roberto Benigni ebbi una casa in Santa Maria.
   </p>
   <p>
    ==Turisimu==
   </p>
   <p>
    I dui spiaghji più cunnisciuti di Santa Maria sò:
   </p>
   <p>
    cala Santa Maria, chì hè una di i più grandi spiaghji di l'arcipelagu sanu, incù 200 metri di rena bianca è fina fina
   </p>
   <p>
    cala di Fossu.
   </p>
   <p>
    == Noti ==
   </p>
   <p>
    ==Da veda dinò==
   </p>
   <p>
    Razzoli
   </p>
   <p>
    Isula di Sardegna
   </p>
   <p>
    Isula di u mar' Tirrenu
   </p>
   <p>
    Gaddura
   </p>
  </body>
 </text>
</TEI>
