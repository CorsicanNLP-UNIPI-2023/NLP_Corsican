<TEI>
 <teiHeader>
  <fileDesc>
   <titleStmt>
    <title>
     Arburi di Ghjuda
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Arburi%20di%20Ghjuda"/>
     <date>
      2015-09-10T12:21:57Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Arburi di Ghjuda
   </head>
   <p>
    L' arburi di Ghjuda (o arburu di Ghjuda) (Cercis siliquastrum) hè un arburi chì faci parti di a famiglia di i Cesalpiniaceae. Hè altu sei à deci metri. Cresci lestru i primi anni l'arburi di Ghjuda, eppo dopu più pianu. In certi loca, hè chjamatu arburi di Ghjudea, fenda rifarenza à a rigioni d'induva eddu hè urighjinariu. À i ghjorna d'oghji, l'arburi di Ghjuda si scontra in u meziornu di l'Auropa è in a parti uccidintali di l'Asia. Hè un arburi chì si piaci à u soli, ma chì temi u ventu forti.
   </p>
   <p>
    Parechji sinonimi di Cercis siliquastrum sò:
   </p>
   <p>
    Cercis siliquosa
   </p>
   <p>
    Cercis florida
   </p>
   <p>
    L'arburi di Ghjuda perdi i casci. I fogli sò verdi chjari, à forma di cori.
   </p>
   <p>
    L'arburi di Ghjuda hè un arburi magnificu: faci mori fiori è i so casci sò à forma di cori. Difatti, l'arburi di Ghuda s'usa mori par l'urnamentu in i giardini, in l'ariali di u Mari Tarraniu. Di manera uriginali, i casci nascini dopu à i fiori, in cuntrastu incù parti di tutti i spezii d'arburi. I fiori sò rusulini è nascini dirittamenti à u liveddu di u fustu di l'arburi è di i brancona. Accadi à volti à volti ch'è i fiori fussini bianchi, incù certi variità d'arburi di Ghjuda, ma hè rarissimu. L'arburi di Ghjuda fiurisci d'aprili o di maghju. I fiori ùn nascini annantu à l'arburi cà dopu à a quarta o a quinta annanta di l'arburi di Ghjuda.
   </p>
   <p>
    U nomu « arburi di Ghjuda » faci rifarenza à a lighjenda chì Ghjuda s'appiccheti à una branca di 'ssu arburi, dopu à avè traditu à Cristu. Subitu dopu, i fiori sariani diventati rusulini, da a vargogna. Ma siont'è un' antra lighjenda, i fiori chì nascini dirittamenti annantu à u fustu, sariani i lacrimi di Cristu.
   </p>
   <p>
    ==In Corsica==
   </p>
   <p>
    L'arburi di Ghjuda hè un arburi d'urnamentu cumunu in Corsica.
   </p>
   <p>
    ==Da veda dinò==
   </p>
   <p>
    l' arburi di Corsica
   </p>
   <p>
    Cesalpiniaceae
   </p>
   <p>
    Arburi di Corsica
   </p>
  </body>
 </text>
</TEI>
