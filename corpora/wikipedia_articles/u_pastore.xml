<TEI>
 <teiHeader>
  <fileDesc>
   <titleStmt>
    <title>
     U Pastore
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/U%20Pastore"/>
     <date>
      2015-07-01T16:37:15Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    U Pastore
   </head>
   <p>
    U pastore hè una puesia di l'autore è pueta in lingua corsa Ghjacumu Santu Versini (1867-1922), dettu Buscagliolu. Hè stata publicata in a rivista A Cispra di marzu 1914. Hè dedicata à u missavu di l'autore.
   </p>
   <p>
    E capre sò sparnucciate à meza machja ;
   </p>
   <p>
    Si vede eghji par annant’à ogni sprone.
   </p>
   <p>
    Bruscu chì hà corsu si beie lu tragone.
   </p>
   <p>
    U sole ride tuttu, è un corbu grachja.
   </p>
   <p>
    U pastore, quassù, rittu nant’un monte,
   </p>
   <p>
    L’ochji inghjalogu, l’arechje à la sunaglia,
   </p>
   <p>
    Pare tuttu un ginerale in battaglia,
   </p>
   <p>
    Chì anch’à le saiette faria fronte.
   </p>
   <p>
    Hè, hè ! Ghjorni di fà ci prò è di festa,
   </p>
   <p>
    Asciulendu à u sole l’ultima timpesta,
   </p>
   <p>
    Minacceghja u stantadore di cumpane.
   </p>
   <p>
    Hà sempre l’acciarinu, la petra è l’esca;
   </p>
   <p>
    Da dissità lu, c’hè tutta l’acqua fresca
   </p>
   <p>
    È saziu di pulenda, ùn cerca pane.
   </p>
   <p>
    ==Da vede dinù==
   </p>
   <p>
    Ghjacumu Santu Versini
   </p>
   <p>
    Puesia in lingua corsa
   </p>
  </body>
 </text>
</TEI>
