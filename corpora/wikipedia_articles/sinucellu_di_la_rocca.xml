<TEI>
 <teiHeader>
  <fileDesc>
   <titleStmt>
    <title>
     Sinucellu di la Rocca
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Sinucellu%20di%20la%20Rocca"/>
     <date>
      2018-09-11T12:40:05Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Sinucellu di la Rocca
   </head>
   <p>
    Sinucellu di la Rocca cunnisciutu dinù sottu u nome di Ghjudice di Cinarca, hè statu una persunalità medievale di Corsica. Era ancu chjamatu Simoncellu di la Rocca. U so babbu era Guglielmu di Cinarca. A so mamma era Filidora da Covasina. Natu in Olmetu in u 1221, s'ingaghjò in l'armata di a Ripublica di Pisa, eppo diventò Conte di Corsica. Morse in Genuva in u 1304, 1306 o 1312, sicondu e fonte.
   </p>
   <p>
    == Biugrafia ==
   </p>
   <p>
    Di a famiglia di i Signuretti di Cinarca (scindendu di Cinarcu, figliolu di u miticu Ugu Colonna sicondu u cronistu di u XVe seculu Ghjuvanni di la Grossa) chì cuntrullava a guasi tutalità di u Pumonte, Sinucellu di la Rocca, più cunnisciutu sottu u nome di Ghjudice di Cinarca hè una figura medievale emblematica di a storia di a Corsica.
   </p>
   <p>
    Sinucellu nascì in Ulmetu, in u Castellu di la Rocca, in u 1221. Era u figliolu di Guglielmu di Cinarca, tombu da i so nipoti u ghjornu di l'osequie di u so fratellu Guidu chì era unu sustinidore accanitu di Genuva. Sinucellu s'impegna tandu in l'armata di a Ripublica di Pisa, è riceve à 24 anni u titulu di Ghjudice (vene à dì di magistratu supremu), per avè difesu i Pisani da i Francesi, chì l'incaricheghja di sottumette l'inseme di a Corsica, ciò chì serà fattu assai lestru.
   </p>
   <p>
    I Genuvesi, uniti à i signori di u Capicorsu è à quelli di Sant'Antoninu, furzonu Sinucellu à abandunà u sediu di u castellu di a Catena, induve Arrigu è Guidu, figlioli d'Arrigucciu, stavanu sempre. Ma Ghjudice, dopu à avè li acciacciambarati durente qualchì tempu, prufittendu d'un'occasione favurevule, i scompie. S'ellu ci vole à crede à Filippini, spurcò a so vittoria incù un'azzione atroce : dopu à avè fattu caccià l'ochji à tutti i morti annantu à u campu di battaglia, fece salà è piazzà in i caratelli 'ss'orribile spoglie ch'è ellu mandò dopu à Genuva.
   </p>
   <p>
    Da u 1258 à u 1290 Sinucellu ùn cessa di ghjurà fideltà à quandu à Genuva, à quandu à Pisa, è in u 1299, incrispite, e duie Ripubliche finiscenu per firmà un accordu chì privedia u so sbandimentu. Diventatu di fattu 'Conte di Corsica', Sinucellu di la Rocca fattu rignà a pace è a ghjustizia in u paese ch'è ellu amministreghja è induv'ellu crea unu novu sistemu fiscale. Si rallega a pupulazione di l'isula, ma s'attira a numicizia di parechji signori lucali, chì l'avia ristrintu i so puteri. Traditi da unu figliolu illegittimu, fubbe catturatu annantu annantu à a spiaghja di Pruprià. Fubbe dopu imprighjunatu in Genuva. Morse in u 1304, 1306 o 1312 sicondu e fonte, in una carcera di a prighjone di Malapaga.
   </p>
   <p>
    == Pusterità ==
   </p>
   <p>
    Sinucellu lascia quattru figlioli chì si spartenu i so duminii:
   </p>
   <p>
    Arrigucciu di la Rocca, babbone d'Arrigu di la Rocca
   </p>
   <p>
    Salnese d'Istria, arcibabbone di Vincentellu d'Istria
   </p>
   <p>
    Arrigu Strambu di Attallà
   </p>
   <p>
    Ugolinu di a Punta
   </p>
   <p>
    == Note ==
   </p>
   <p>
    ==Bibliugrafia==
   </p>
   <p>
    Ghuivan Claudiu Di Pasquale : so=X&amp;oi=book_result&amp;ct=result&amp;resnum=6&amp;ved=0CC4Q6AEwBQ#v=onepage&amp;q&amp;f=false I figlioli di a libertà : i figlioli di Pasquale Paoli, p. 54, annantu à Google books.
   </p>
   <p>
    Persunalità di u seculu XIII
   </p>
   <p>
    Storia di a Corsica
   </p>
  </body>
 </text>
</TEI>
