<TEI>
 <teiHeader>
  <fileDesc>
   <titleStmt>
    <title>
     Cartula aurupea di i lingui rigiunali o minuritarii
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Cartula%20aurupea%20di%20i%20lingui%20rigiunali%20o%20minuritarii"/>
     <date>
      2019-09-19T04:50:05Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Cartula aurupea di i lingui rigiunali o minuritarii
   </head>
   <p>
    A Cartula aurupea di i lingui rigiunali o minuritarii (o Cartula eurupea di e lingue rigiunale o minuritarie)  (in lingua inglesa: European Charter for Regional or Minority Languages, ECRML) hè un trattatu internaziunali cunclusu à Strasburgu u 5 nuvembri 1992 sottu à l’auspici di u Cunsigliu d'Auropa (STE 148).
   </p>
   <p>
    == Obbiettivi è mutivazioni ==
   </p>
   <p>
    A Cartula intendi, da un latu, pruteghja è prumova i lingui rigiunali o minuritarii com'è un aspettu minacciatu di u patrimoniu culturali auropeu, è da un antru prumova l'usu di sti lingui in a vita pubblica è privata. U so scopu hè escinzialamenti culturali.
   </p>
   <p>
    Nasci da a custatazioni chì in parechji parti d'Auropa ci campani pupulazioni aututtoni chì parlani una lingua diffarenti di quidda di a maiuranza di a pupulazioni di u so Statu d'appartinenza.
   </p>
   <p>
    A Cartula ùn copri micca i lingui parlati da i cumunità d'immigranti.
   </p>
   <p>
    == Adesioni ==
   </p>
   <p>
    Tutti i paesi auropei, senza eccezzioni, poni firmà a Cartula, ancu s'eddi ùn ani una lingua rigiunali o minuritaria (in u casu di u Lussemburgu par asempiu). I Stati membri poni sceglia di ricunnoscia a lingua ch'eddi volini ma devini essa in cunfurmità incù i reguli stabiliti da a Carta. Inoltri, i Stati poni dicida d'aghjunghja altri lingui dopu in aghjunta à quiddi dighjà pruposti à a ratifica.
   </p>
   <p>
    A cartula hè intruta in vigori inizialamenti quand'edda hè stata ratificata da almenu 5 stati, veni à dì da u 1a marzu 1998.
   </p>
   <p>
    À u 28 ghjugnu 2009 a Cartula hè stata firmata da 33 stati auropei, trà i quali a Svizzara (in 1993) è l'Italia (in 2000).
   </p>
   <p>
    Eppuri, solu 24 stati l'ani ancu ratificata.
   </p>
   <p>
    A Francia, dopu avè la firmata, hà dicisu di ùn ratificà micca sta cunvinzioni.
   </p>
   <p>
    L'Italia hà firmatu a cartula u 27 ghjugnu di u 2000 ma ùn l'hà mai ratificata. Una leghji in materia di prutizzioni di i minuranzi linguistichi hè dighjà stata appruvata in u 1999; u cunsigliu di i ministri hà appruvatu un disegnu di leghji di ratifica u 9 marzu 2012, ma u Parlamentu ùn si hè ancora prununciatu in materia.
   </p>
   <p>
    ==== Lista di i paesi chì ratificatu a cartula====
   </p>
   <p>
    I paesi ch ì ani ratificatu a cartula sò :
   </p>
   <p>
    Alimagna, Armenia, Austria, Bosnia Erzeguvina, Cruazia, Cipru,  Danimarca, Spagna, Finlandia, Ungaria, Liechtenstein, Lussemburgu, Montinegru, Nurvegia, Paesi Bassi, Pulonia, Ripublica sluvacca, Ripublica cecca, Rumania, Regnu Unitu, Serbia, Sluvenia, Svezia, Svizzara, Ucraina
   </p>
   <p>
    ==== Lista di i paesi chì ùn ani micca ratificatu a cartula====
   </p>
   <p>
    È par via di cunsiquenza, quiddi ch'ùn l'ani micca ratificata sò:
   </p>
   <p>
    Belarus, Belgica, Bulgarie, Estunia, Francia, Geurgia, Grecia, Italia, Lettunia, Lituania, Malta, Russia, Ungaria
   </p>
   <p>
    == Difinizioni è lingui intarissati ==
   </p>
   <p>
    I lingui cuncirnati da 'ss'accordu sò i lingui tradiziunalamenti usati da i citatini di una parti di un Statu auropeu. S'appiega principalamenti à i lingui parlati da una minuranza di u paesi:
   </p>
   <p>
    I lingui "rigiunali", veni à dì lingui lucali à l'internu di u paesi, dirivati da una cultura rigiunali distinta da a cultura di u paesi stessu (par asempiu, u brittonu è u corsu).
   </p>
   <p>
    I lingui "minuritarii", veni à dì i lingui parlati da una minuranza etnica di grandi diminsioni situatu in u paesi (par asempiu u tedescu parlatu da una minuranza tedesca in Danimarca).
   </p>
   <p>
    À l'articulu 1 - Definizioni, a Cartula stabilisci chì:
   </p>
   <p>
    A Cartula ùn riporta micca un elencu specificu di lingui.
   </p>
   <p>
    Parechji paesi, adirendu à a carta, ani pricisatu a lista di i lingui applichevuli. Trà l'altri:
   </p>
   <p>
    Austria: cecu, cruatu di u Burgenland, rumani, sluvaccu, sluvenu, ungaresu;
   </p>
   <p>
    Cruazia: cecu, talianu, rutenu, serbu, sluvaccu, sluvenu, ucrainu, ungaresu
   </p>
   <p>
    Sluvenia: talianu è ungaresu
   </p>
   <p>
    Svizzara: talianu è rumanciu
   </p>
   <p>
    == Azzioni chì i Stati signatarii devini o poni aduttà ==
   </p>
   <p>
    I Stati ani firmatu è ratificatu a Cartula s'impegnani à:
   </p>
   <p>
    Ricunnoscia i lingui rigiunali o minuritarii com'è sprissioni di a ricchezza culturali;
   </p>
   <p>
    Rispittà a zona giugrafica d'ogni lingua rigiunali o minuritaria;
   </p>
   <p>
    Piglià un'azzioni risuluta par prumova sti lingui;
   </p>
   <p>
    Faciulità è incuraghjiscia l'usu scrittu è parlatu in a vita publica è a vita privata;
   </p>
   <p>
    Metta à dispusizioni formi è mezi adequati d'educazioni à tutti i liveddi apprupriati;
   </p>
   <p>
    Prumova i scambii transfruntalieri;
   </p>
   <p>
    Prubiscia ogni distinzioni, discriminazioni, esclusioni, ristrizzioni o prifarenza rilativi à a pratica di una lingua minuritaria è distinata à scuraghjiscia o metta in priculu u mantinimentu o u sviluppu di quidda;
   </p>
   <p>
    Prumova a cumprinsioni reciproca trà tutti i gruppi linguistichi di u Paesi.
   </p>
   <p>
    A Cartula furnisci una seria d'azzioni diversi chì i Stati signatarii poni aduttà par pruteghja è prumova i lingui storichi rigiunali è di i minuranzi, com'è par asempiu l'usu di signaletica bislingua o l'apartura di scoli spicializati in l'insignamentu di a lingua prutetta. I Stati divariani metta in attu almenu 35 di sti azzioni.
   </p>
   <p>
    == Noti ==
   </p>
   <p>
    ==Bibliugrafia==
   </p>
   <p>
    Mario d'Angelo, Paolo Vesperini,I pulitichi culturali in Auropa: Rigioni è dicintramentu culturali, Cunsigliu d'Auropa, Strasburgu, 2000
   </p>
   <p>
    == Liami ==
   </p>
   <p>
    Lisitnu di di paesi chì ani ratificatu a cartula
   </p>
   <p>
    Testu di a Cartula è di i dichjarazioni di i singuli stati annantu à u situ di u Cunsigliu d'Auropa, privalintamenti in inglesu
   </p>
   <p>
    Testu di a "Cartula aurupea di i lingui rigiunali o minuritarii"
   </p>
   <p>
    Prumuzioni è salvaguardia di i lingui è culturi rigiunali o minuritarii
   </p>
   <p>
    Diversità linguistica in Auropa
   </p>
   <p>
    Lingui di l'Auropa
   </p>
   <p>
    Cunsigliu d'Auropa
   </p>
   <p>
    Drittu internaziunali
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia in talianu.
   </p>
  </body>
 </text>
</TEI>
