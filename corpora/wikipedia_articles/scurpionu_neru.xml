<TEI>
 <teiHeader>
  <fileDesc>
   <titleStmt>
    <title>
     Scurpionu neru
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Scurpionu%20neru"/>
     <date>
      2014-03-23T14:58:11Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Scurpionu neru
   </head>
   <p>
    U scurpionu  neru (o scurpione neru) (Euscorpius flavicaudis) hè un tipu d'animali chì faci parti di a famiglia di l'Euscorpiidae. Hè cumunu in l'ariali di u Mari Tarraniu: in Algeria, in Tunisia, Italia, in iSpagna, in Corsica, è in a parti miridiunali di a Francia. Pocu tempu fà, u scurpionu neru hè statu introduttu in Ingliterra è ancu in Uruguay. A piccula culonia di scurpionu neru chì ci hè avali in Ingliterra, hè a più à nordu in u mondu.
   </p>
   <p>
    U scurpionu neru hè longu 3 à 5 cm. Hè neru neru, fora di a coda è di i patti chì sò giaddi. A so coda hè abbastanza fina. T'hà quattru paghji di patti giaddi.
   </p>
   <p>
    U scurpionu neru codigiaddu campa da 5 à 7 anni. Li ci voli dui anni par ghjunghja à l'ità adultu. A gestatzione dura da 10 à 14 mesa. Li piaci à u scurpionu neru à stà sottu à i petri o u legnu. Accadi à spessu ch'eddu stessi accantu à i casi. Ùn hè micca cunsidaratu com'è vilanosu, è in generali a pugnicatura di u scurpionu neru è com'è quidda d'un ragnu. U liveddu di tussicità ùn hè ch'è 1 annantu à una scala di 5. Ma à spessu, u scurpionu neru pizzica, inveci di pugna. U dulori hè com'è una pugnitura di vespa. Ci hè un dismurfisimu sissuali ind'è u scurpionu neru: a coda di u masciu hè più maiori cà quidda di a femina.
   </p>
   <p>
    U scurpionu neru manghja insetti, ragna. Ma pò stà mori senza nutriscia si. Pà catturà a so preda, u scurpionu si movi lestru lestru.
   </p>
   <p>
    Parechji sinonimi di Euscorpius flavicaudi sò:
   </p>
   <p>
    Scorpius algeriacus C. L. Koch 1838
   </p>
   <p>
    Scorpius massiliensis C. L. Koch 1837
   </p>
   <p>
    Scorpius monspessulanus C. L. Koch 1837
   </p>
   <p>
    Teuthraustes brasilianus Mello-Leitão 1931
   </p>
   <p>
    ==In Corsica==
   </p>
   <p>
    U scurpionu neru (o scurpione neru) hè u scurpionu cumunu in Corsica. Hè ancu chjamatu a furbicetta (Dizz. U Muntese). U scurpionu si piaci in i loca umiti è adumbrati, è si trova à spessu in i carciari.
   </p>
   <p>
    ==Rifarenzi==
   </p>
   <p>
    Ciavatti, Petru (dir. redazzione) Dizziunariu U Muntese, 1984, Albiana
   </p>
   <p>
    ==Liami==
   </p>
   <p>
    U scurpionu neru codigiaddu (in inglesu)
   </p>
   <p>
    Fauna di Corsica
   </p>
   <p>
    Euscorpiidae
   </p>
  </body>
 </text>
</TEI>
