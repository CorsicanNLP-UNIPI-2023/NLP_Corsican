<TEI>
 <teiHeader>
  <fileDesc>
   <titleStmt>
    <title>
     Peppu Flori
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Peppu%20Flori"/>
     <date>
      2018-05-08T20:51:39Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Peppu Flori
   </head>
   <p>
    Ghjuvan Ghjiseppu Flori (Galeria, 1 ghjinnaghju di u 1899 - Aiacciu, 28 aostu di u 1972) hè statu unu scrittore è pueta corsu. Hè statu dinù funziunariu culoniale francese in Africa.
   </p>
   <p>
    I nomi di i dui pueti Peppu Flori è Don Ghjiseppu Giansily dettu Pampasgiolu di l'Acquale sò à spessu assuciati chì sò tremindui cuetanei, pueti di prima trinca è originarii di listessu paese, quellu di Lozzi.
   </p>
   <p>
    Peppu Flori hà scrittu a musica è e parole di bon' parechje canzone in lingua corsa ch'è ellu hà à spessu interpritate incù musicanti cum'è u chitarristu Antone Bonelli, Francescu Mattei, Andria Revel, è cetera.
   </p>
   <p>
    == Biugrafia ==
   </p>
   <p/>
   <p>
    Ghjuvan Ghjiseppu Flori dettu Peppu Flori, hè di una famiglia di pastori niulinchi, originaria di u paese di Lozzi. Ci avia una casa ch'ellu tinia da a so famiglia.
   </p>
   <p>
    Peppu Flori hà cullaburatu à numerosu ghjurnali, in lingua corsu o francese : U Muntese, Paese Corsu, Monte Cintu, Le Petit Bastiais, Nice-Matin. Hà ancu cullaburatu à l'ORTF, è hè statu membru di a SACEM in u 1980.
   </p>
   <p>
    == Opere ==
   </p>
   <p>
    Ricordi dolci è amari (1952) : premiu Bonardi di l'associu Parlemu Corsu in u 1966
   </p>
   <p>
    Poesie Giocose (1817)
   </p>
   <p>
    U Sangue parla (1951) :  cummedia in un attu
   </p>
   <p>
    Mamma cara
   </p>
   <p>
    Veranu corsu
   </p>
   <p>
    Vechje Torre...
   </p>
   <p>
    Milla Proverbi Corsi (1971)
   </p>
   <p>
    == Omagi resi ==
   </p>
   <p>
    Annantu à a facciata di a casa ind'ellu stava in Lozzi hè posta una placca cummemurativa chì ci hè scrittu annantu: " In omagiu Peppu Flori (1898 - 1972) pueta è scrittore corsu mantenidore di a tradizione e di a fede nostra - 26 aostu 1973 ".
   </p>
   <p>
    Una casa di i pueti esiste in Galeria, in u paisolu di Prezzuna : a Casa di i Pueti à Peppu Flori à Pampasgiolu.
   </p>
   <p>
    A casa di u pueta chì daretu ci si trova un'appicciu di a merria di Galeria, hè appiccicata à a chjesa Santa Lucia. Dumineghja u campusantu ind'ellu ci riposa dinù dapoi u 1977, Don Ghjaseppu Giansily dettu Pampasgiolu di l'Acquale.
   </p>
   <p>
    == Note ==
   </p>
   <p>
    == Bibliugrafia ==
   </p>
   <p>
    Ricordi di zitellina, Editore Peppu Flori, 60 pagine, 1966
   </p>
   <p>
    Mille proverbii corsi, Aiacciu, Editore O.C.P., 1971
   </p>
   <p>
    ===Canzone===
   </p>
   <p>
    Acquale : (u me paese) parole di Peppu Flori ; Musica di Peppu Flori è Filippu Marietti, Parigi, Edizione Max Eschig, 1963
   </p>
   <p>
    Ninni Nanna : parole di Peppu Flori ; Musica di Peppu Flori è Filippu Marietti, Parigi, Edizione Max Eschig, 1963
   </p>
   <p>
    Innu à Pasquale Paoli : parole di Peppu Flori, Musica di Peppu Flori è Filippu Marietti, Parigi, Edizione Max Eschig, 1963
   </p>
   <p>
    Corsica : parole di Peppu Flori, Musica di Paul Coque, Parigi, Edizione Max Eschig, 1963
   </p>
   <p>
    Per tè : parole di Peppu Flori, Musica di Bruno Bacara, Parigi, Edizione musicale Amore, 1963
   </p>
   <p>
    Preghera : parole di Peppu Flori ; musica di Maguy Zanni, Parigi, Edizione Max Eschig, 1964
   </p>
   <p>
    L'ingannata : parole di Peppu Flori ; musica di Maguy Zanni, Parigi, Edizione Max Eschig, 1969
   </p>
   <p>
    ==Ligami==
   </p>
   <p>
    Peppu Flori : annantu à u foru Isula
   </p>
   <p>
    ==Da vede dinù==
   </p>
   <p>
    Don Ghjiseppu Giansily (dettu Pampasgiolu)
   </p>
   <p>
    Scrivanu in lingua corsa
   </p>
  </body>
 </text>
</TEI>
