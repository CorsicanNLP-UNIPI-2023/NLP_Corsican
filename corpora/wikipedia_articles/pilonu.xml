<TEI>
 <teiHeader>
  <fileDesc>
   <titleStmt>
    <title>
     Pilonu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Pilonu"/>
     <date>
      2015-07-03T14:08:34Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Pilonu
   </head>
   <p>
    U Pilonu (o Pilone) era un vistitu tradiziunali corsu. Era fattu di pannu corsu o in pelu caprunu sanu. U pilonu era senza manichi nè apartura. Di i volti ci era una balzana di tela, nera, chì u rinfurzava in ghjò.
   </p>
   <p>
    U pilonu novu era longu, ma à misura ch'eddu frustava, si pudia taglià un pocu in ghjò è divintava più cortu à pocu à pocu. Ma ci erani i variazioni da una pievi à quidda altra, apposta chì u pilonu era purtatu più longu in Pumonti cà in Cismonti. U pilonu era u vistitu di i pastori, ma dinò di i cacciadori, chì i parava da u fretu è da l'acqua. Pisava mori u pilonu, insin'à ottu chilò.
   </p>
   <p>
    U pilonu era fattu par u più in Siscu, Corti, Venacu, o in Bucugnà. Era ancu apprizziatu da l'ufficiali inglesi chì friquintavani l'isula à u seculu XIX (Dizziunariu U Muntese).
   </p>
   <p>
    ==Citazioni==
   </p>
   <p>
    Accadi à spessu chi u pilonu fussi citatu in a cultura è in a litteratura corsa. Par esempiu:
   </p>
   <p>
    in i pruverbii:
   </p>
   <p>
    Par maghju o par maghjonu, ùn ti caccià u to pilonu.
   </p>
   <p>
    Un pilone ùn serve solu un annu. (Dizziunariu U Muntese)
   </p>
   <p>
    in a festa di Sant'Andria, u 30 nuvembri, i ziteddi andavani da una casa à quissa altra cantendu una pricantula, è à quiddu chì ùn dava nudda, si facia a siguenti risposta:
   </p>
   <p>
    Chì vo abbiati tanti chjirchjoni
   </p>
   <p>
    Ch’iddu ci hè pila in un pilonu.
   </p>
   <p>
    in u buciaru di una ghjuvanetta di Tassu:
   </p>
   <p>
    Isfurcà vogliu lu palu,
   </p>
   <p>
    Quiddu di setti furconi,
   </p>
   <p>
    Ch'ùn ci s'appenda più zanu
   </p>
   <p>
    Nè cappucciu nè pilonu
   </p>
   <p>
    È taglià vogliu la coda
   </p>
   <p>
    À Cimoscu ed à Falconi.
   </p>
   <p>
    == Da veda dinò ==
   </p>
   <p>
    camisgia
   </p>
   <p>
    cuttesce
   </p>
   <p>
    a camisgetta
   </p>
   <p>
    ==Liami==
   </p>
   <p>
    Sant'Andria, Matina Latina
   </p>
   <p>
    ==Riferimenti==
   </p>
   <p>
    Galletti, (1863) Storia illustrata di a Corsica - Histoire illustrée de la Corse
   </p>
   <p>
    Pecqueux-Barboni, R. (2008) Pannu è panni - Costumes de Corse, Albiana
   </p>
   <p>
    Ciavatti, Petru (dir. redazzione) Dizziunariu U Muntese, 1984, Albiana
   </p>
   <p>
    Vistiti di Corsica
   </p>
   <p>
    Vistitu
   </p>
   <p>
    Etnulugia
   </p>
  </body>
 </text>
</TEI>
