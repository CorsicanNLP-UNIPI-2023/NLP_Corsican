<TEI>
 <teiHeader>
  <fileDesc>
   <titleStmt>
    <title>
     Lamentu d'una viduvella
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Lamentu%20d%27una%20viduvella"/>
     <date>
      2014-03-23T14:30:05Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Lamentu d'una viduvella
   </head>
   <p>
    U Lamentu d'una viduvella hè un lamentu publicatu da Petru Lucciana, dettu Vattelapesca (1832-1909). Hè statu stampatu in l'Annu Corsu (1923).
   </p>
   <p>
    ==Lamentu d'una viduvella==
   </p>
   <p>
    (in morte di a so unica figliola.)
   </p>
   <p>
    Di u sangue di u mio core
   </p>
   <p>
    Nutritu, o dolce amore,
   </p>
   <p>
    Passasti cum'è fiore
   </p>
   <p>
    Ch'è tùrbine rapì !
   </p>
   <p>
    In questa dura stanza
   </p>
   <p>
    Ahì, nulla più m'avanza !
   </p>
   <p>
    Da u mondu ogni speranza
   </p>
   <p>
    Cun tecu mi svanì!
   </p>
   <p>
    Deh, prega u cel' pietosu
   </p>
   <p>
    Ch'è à u mio si dulurosu
   </p>
   <p>
    Camminu dia riposu
   </p>
   <p>
    O m'armi di virtù.
   </p>
   <p>
    Eo pur' l'accurteria...
   </p>
   <p>
    Ma nò! per quella via
   </p>
   <p>
    Luntanu arriveria
   </p>
   <p>
    Da u locu duve sì tù!
   </p>
   <p>
    Poichè quella chì ghjera
   </p>
   <p>
    Un anghjulu quì in terra
   </p>
   <p>
    A so celeste sfera
   </p>
   <p>
    Si piaque di bu1à,
   </p>
   <p>
    P'a cruda so partenza
   </p>
   <p>
    Ispira mi pazienza,
   </p>
   <p>
    O Diu, ch'è a so presenza
   </p>
   <p>
    Eo godi alfin culà!
   </p>
   <p>
    Ah! per chì rabbia strana,
   </p>
   <p>
    O morte disumana,
   </p>
   <p>
    Cù a to sgherbata mana
   </p>
   <p>
    Ardisti mai tuccà
   </p>
   <p>
    'Ssu corpu dilicatu,
   </p>
   <p>
    È fior' si profumatu
   </p>
   <p>
    Cù u velenosu fiatu
   </p>
   <p>
    Per sempre dissiccà.
   </p>
   <p>
    Guarda! A so fussarella
   </p>
   <p>
    Pare a natura anch'ella
   </p>
   <p>
    Facendu si più bella,
   </p>
   <p>
    Chì voglia rende onore!
   </p>
   <p>
    Pè a mio figliola santa
   </p>
   <p>
    U rusignolu canta,
   </p>
   <p>
    È s'infiora ogni pianta
   </p>
   <p>
    Cun più grazia ed amore!
   </p>
   <p>
    È perfinu da u ventu
   </p>
   <p>
    In suave lamentu
   </p>
   <p>
    Di a mio anghjulella sentu
   </p>
   <p>
    U nome sussurà !...
   </p>
   <p>
    Ma tù, cun cigliu asciuttu,
   </p>
   <p>
    O morte, sdrughji tuttu
   </p>
   <p>
    À u vellu più ch'è à u bruttu
   </p>
   <p>
    Mustrendu crudeltà !
   </p>
   <p>
    ==Da vede dinù==
   </p>
   <p>
    Petru Lucciana
   </p>
   <p>
    Lamentu
   </p>
  </body>
 </text>
</TEI>
