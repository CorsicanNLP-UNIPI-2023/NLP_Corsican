<TEI>
 <teiHeader>
  <fileDesc>
   <titleStmt>
    <title>
     John Maynard Keynes
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/John%20Maynard%20Keynes"/>
     <date>
      2017-12-22T13:36:31Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    John Maynard Keynes
   </head>
   <p>
    John Maynard Keynes (5 ghjugnu 1883 - 21 abrile 1946) hè un economistu britannicu di notorietà mundiale, ricunnisciutu cume fundatore di a macroeconomia muderna. U keynesianisimu, a nova economia keynesiana, u neu-keynesianisimu o u post-keynesianisimu sò currenti di pinsamentu esciuti da l'opera di Keynes.
   </p>
   <p>
    Consideratu cume unu di più influenti teoriciani di l'economia di u seculu 20, Keynes participò à a Conferenza di Pace di Versaglia à a fine di a Prima guerra mundiale è à l'accordi di Bretton Woods. À propositu di a Conferenza di Versailles, hè cunnisciutu ancu pè a redazzione d'un libru annant'à ella, intitulatu E consequenze economiche di a pace, publicatu in u 1919.
   </p>
   <p>
    == A biografia ==
   </p>
   <p>
    Keynes hè u figliolu di un profesore d'università di logica in Cambridge. Fece e so studie in Eton è ghjunse in u Civil Service, corpu di alti funziunarii inglesi, eppò diventa professore d'economia pulitica.
   </p>
   <p>
    Cume Ricardo, hè diventatu riccu grazia à felici investimenti in borsa. Sara à spessu consiglieru di u guvernu.
   </p>
   <p>
    Diventa in 1942 Lord Keynes, barone di Tilton.
   </p>
   <p>
    == U pinsamentu economicu ==
   </p>
   <p>
    A so prima teoria fù u Trattatu nant'a muneta, ma a so opera maiore fù senza dubitu a Teoria generale di l'impiegu, di l'interessu è di a muneta (1936), chì face a critica di a Lege di Say, mostra e limite di u lascià-fà dapoi a fine di u seculu 19, è da chì offre novi stuviglii pè a messa in opera di politiche economiche. Cusì, per esempiu, e so opere funu impiegate dopu à a Seconda guerra mondiale in u quatru di u sviluppu di u Statu-providenza.
   </p>
   <p>
    Keynes ghjera oppostu à i conservatori cume à i socialisti.
   </p>
   <p>
    === Una macroeconomia nova ===
   </p>
   <p>
    === Keynes contr'u «lascià-fà» ===
   </p>
   <p>
    Incù u svilippu di i so mudeli macroecunumichi Mudellu IS-LM per esempiu, Keynes s'hè oppostu à i neu-classichi, principalmente à l'auto-rigulazione di i marcati, nuzione impurtantissima di l'ecunumia, da Ghjuvan'Battista Say à Léon Walras passendu pà Edgeworth. Per ellu, l'intervizione di u statu nant'à i marcati, principalmente quandu avemu un squilibriu trà l'offerta è la chiesta. Tassi o spese publiche ponu rigulà u marcatu di i beni è servizii è di fattu u marcatu di u travadda, fendu move l'entrata riale (W/P).
   </p>
   <p>
    === Una visione nova di a dumanda ===
   </p>
   <p>
    Dapoi Ghjuvanni-Battista Say, l'economisti cunsideravanu chì ciò chì conta in un mercatu ghjè l'offerta ; a dumanda vene dopu, di manera automatica, secondu elli.
   </p>
   <p>
    Ma pè Keynes, hè ancu necessariu d'avè una consommazione chì permette à i stock d'esse venduti.
   </p>
   <p>
    Ghjè per quessa chì, quandu Churchill diminuisce u salariu di i minatori pè diminuisce u prezzu di u carbone inglese nant'u mercatu internaziunale, s'oppone à 'ssa misura, dicendu chì 'ssa calata di salarii si trasformerà in una calata di u putere di comprà, dunque di a consommazione è infine di a produzzione (postu chì dumanda ci ne serà di menu), cusì aummentendu u desequilibriu di l'economia.
   </p>
   <p>
    Keynes ripiglia a sfarenza mustrata da Marx trà :
   </p>
   <p>
    u mercatu di i bè d'equipamentu
   </p>
   <p>
    u mercatu di i bè di consomazione
   </p>
   <p>
    È dice dinò chì, postu chì i bè d'equipamentu sò produtti sopra cummanda, a dumanda hè (quasi) sempre uguale à a produzzione (è a produzzione uguale à a dumanda). Dunque, ci vole à analisà sopratuttu a dumanda di i bè di consommazione, postu chì nantu 'stu mercatu hè per scontru possibile d'avè un desequilibriu.
   </p>
   <p>
    Un tale desequilibriu, dice Keynes, spiega perchè, in tempi di crisi, i produttori devenu vende a produzzione sottu à i costi di produzzione.
   </p>
   <p>
    === A disoccupazione ===
   </p>
   <p>
    À tempu ch'ellu mostra ch'ellu pò esiste un desequilibriu nant'u mercatu di i bè di consommazione, Keynes sviluppa una teoria chì mostra cume hè possibile d'avè una disoccupazione sistemica, è micca solu frizzionale.
   </p>
   <p>
    === A muneta ===
   </p>
   <p>
    Pè Keynes, a muneta ùn hè micca solu, cume pè i neo-classichi un stallone di valore è un stuvigliu di scambiu, hè ancu una riserva di valore. L'agenti economichi ponu mete soldi da cantu è risparmià.
   </p>
   <p>
    == Opere ==
   </p>
   <p>
    E consequenzie economiche di a pace, 1919
   </p>
   <p>
    Trattatu nantu a muneta, 1930
   </p>
   <p>
    Teoria generale di l'impiegu, di l'interessu, è di a muneta, 1936
   </p>
   <p>
    == Referimenti ==
   </p>
   <p>
    Histoire de la pensée économique, da Henri Denis, PUF, pagina 623 : «la pensée de Keynes»
   </p>
   <p>
    == Da vedè dinò ==
   </p>
  </body>
 </text>
</TEI>
