<TEI>
 <teiHeader>
  <fileDesc>
   <titleStmt>
    <title>
     Mela granata
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Mela%20granata"/>
     <date>
      2019-09-24T15:46:55Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Mela granata
   </head>
   <p>
    A mela granata (Punica granatum) hè un arburi fruttevuli chì faci parti di a famiglia di i Lythraceae. Hè cultivata dapoi i tempi antichi pa i so frutti è i so beddi fiori. Hè un picculu arburi chì hè altu sin'à 6 metri. Pò campà insin'à dui centu anni. Hè un arburi chì perdi i casci, ma pò accada ch'eddu i tinissi, in certi rigioni. I foglii sò lungarini è opposti, longhi da 3 à 7 cm è larghi da 1 à 2 cm. A mela granata fiurisci da maghju à aostu. I fiori sò rossi rossi è t'ani un diamitru di 3 cm. A mela granata suporta bè u fretu (sin'à -15 °C) ma si piaci di più in i loca caldi.
   </p>
   <p>
    A mela granata hè urighjinaria di l'Asia uccidentali. Hè cultivata avali in tutti i cuntinenti è in particulari in China, in u Meziornu di i Stati Uniti d'America, in Arghjintina.
   </p>
   <p>
    S'usani i fiori freschi di a mela granata in infusioni par luttà contr'à l'affannu.
   </p>
   <p>
    == In Corsica ==
   </p>
   <p>
    A mela granata hè cultivata in Corsica.
   </p>
   <p>
    == Citazioni ==
   </p>
   <p>
    Accadi chì a mela granata fussi mintuvata in a litteratura corsa. Par esempiu:
   </p>
   <p>
    in a puisia L'ortu di ziu di Marcu Ceccarelli:
   </p>
   <p>
    Tutti l’anni à a branata,
   </p>
   <p>
    Ci era un nidu di pincionu,
   </p>
   <p>
    Annant’à a mela granata,
   </p>
   <p>
    Ziffa à l’orlu di u strittonu,
   </p>
   <p>
    In a baracocca vicina,
   </p>
   <p>
    Un antru di cardalina
   </p>
   <p>
    == Da veda dinò ==
   </p>
   <p>
    a mela
   </p>
   <p>
    a mela cutona
   </p>
   <p>
    Lythraceae
   </p>
   <p>
    Arburi fruttevuli
   </p>
  </body>
 </text>
</TEI>
