<TEI>
 <teiHeader>
  <fileDesc>
   <titleStmt>
    <title>
     Antropologia
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Antropologia"/>
     <date>
      2015-07-16T13:31:42Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Antropologia
   </head>
   <p>
    L'Antropologia o antrupulugia (da u grecu Ανθρωπολογία, compostu da άνθρωπος, ànthropos = "omu" e λόγος, lògos = studiu) hè una scenza sociale chi studieghja l'omu in tutti i so aspetti, ch'ellu fussinu sociali e culturali o ancu fisichi.
   </p>
   <p>
    Hè differente da l'etnologia, che si occupa di u studiu di una populazione precisa; invece l'antropologia si occupa di u studiu in generale di a spezia umana.
   </p>
   <p>
    U concettu centrale di l'antropologia è quellu di cultura e a capacità universale di l'esseri umani di concepisce u mondu à traversu simboli, d'insegnà e amparà issi simboli e di trasformà u mondu esternu e noi stessi. Una caratteristica chi distingue l'antropologia di l'altre scienze umane hè l'impurtanza di i paragoni socio-culturali, in relazione cù i metodi antropologici utilizati in u studiu di gruppi isolati o di società.
   </p>
   <p>
    L'antropologia si compone tradizionalmente di parechje discipline:
   </p>
   <p>
    l'antropologia fisica (o "antropologia biologica"), che studieghja l'evoluzione di e caratteristiche fisiche di l'esseri umani, a genetica di e populazione e e base biologiche di i comportamenti di a spezia umana e di i so parenti i più stretti, e grande scimie (primatologia);
   </p>
   <p>
    l'antropologia culturale (o "antropologia suciale" o ancu "antropologia socio-culturale"), chi si occupa di e rete sociali, di i comportamenti, di l'usi, di e leghje e di l'istituzione politiche, di l'ideologia, di a religione e di e credenze.
   </p>
   <p>
    Antropologia
   </p>
  </body>
 </text>
</TEI>
