<TEI>
 <teiHeader>
  <fileDesc>
   <titleStmt>
    <title>
     Pegasu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Pegasu"/>
     <date>
      2015-07-02T15:06:53Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Pegasu
   </head>
   <p>
    Pegasu hè una figura di a mitulugia greca. Hè u più famosu di i cavaddi alati. Sicondu u mitu, nascì da u tarrenu bagnatu da u sangui virsatu quandu Perseiu tagliò u coddu di Medusa. Sicondu un'antra virsioni, Pegasu saristi saltatu dirittamenti fora da u coddu tagliatu di u mostru, à tempu incù Crisaore.
   </p>
   <p>
    Animali salvaticu è libaru, Pegasu fù à l'iniziu imprudatu da Zeus par traspurtà i fulgari finamenti à l'Olimpu. Grazia à i brigli avuti in donu da Atena, fù ammansatu dopu da Bellerofonte, chì si ni sirvì com'è cavalcatura par uccida a Chimera. Dopu à a morti di l'eroi, avvinuta par essa cadutu da Pegasu, u cavaddu alatu riturnò trà i dei.
   </p>
   <p>
    In a famosa gara di cantu trà i Musi è i Pieridi, Pegasu avia culpitu incù un zocculu u monti Aliconu, chì si n'era inghjigantitu finu à minaccià u celi dopu à avè intesu u cilestiali cantu di i dei. Da u puntu culpitu da u zocculu di Pegasu nascì una surghjenti, chjamata Ippucrena, o "surghjenti di u cavaddu". In u stessu modu, Pegasu feci scaturiscia una surghjenti à Trezene.
   </p>
   <p>
    Tarminati i so impresi, Pegasu prendi u bulu versu a parti più alta di u celi è si trasforma in un nivulu di steddi scintillanti chì ani furmatu una custiddazioni.
   </p>
   <p>
    Incù u nomu di Pegasu sò difiniti numarosi figuri mitulogichi minori, tutti deformazioni di u Pegasu grecu. In a litteratura latina, Pliniu discrivi com'è Pegasi l'aceddi di l'Etiupia incù testi di cavaddu. Sempri Pliniu discrivi sottu listessu nomu un cavaddu dutatu di ali è corra. Par Giulio Solino è Pomponio Mela saristi inveci un aceddu incù arechji di cavaddu. In generali, ogni figura, mitulogica o araldica, currispundenti à un cavaddu alatu fù chjamata Pegasu.
   </p>
   <p>
    == Simbulugia ==
   </p>
   <p>
    L'idea di un cavaddu alatu hè moltu antica è pruveni da l'Asia Minori. A vitalità è a forza di u cavaddu, uniti à a capacità di bulà è dunqua di svinculà si da u pesu di a gravità facini di Pegasu un simbulu di a vita spirituali di u pueta è di a so inspirazioni chì si inalza indumevuli, senza primura di qualsiasi ostacolu terraniu. Ma u simbulisimu di Pegasu varieghja sicondu l'ebbica. Fù simbulu di saviezza in u Medievu. Ma à parta da u seculu XIX, hè divintatu un simbulu di a puisia è u criatori di i fonti dundi u pueta piglia a so inspirazioni.
   </p>
   <p>
    == In l'arti ==
   </p>
   <p>
    Perseiu uccidi Medusa sottu l'ochji di Atena, metopa da Selinunte, 540 a.C., Museiu Archiulogicu di Palermu.
   </p>
   <p>
    Pegasu si trova in a stemma, in u gunfalonu è in a bandera Tuscana
   </p>
   <p>
    Si trova annantu à u drittu di a muneta da 10 Lire cuniata da a Ripublica Taliana da u 1946 à u 1950.
   </p>
   <p>
    == In u cinema è in l'animazioni ==
   </p>
   <p>
    In a seria animata My Little Pony - L'amicizia hè magica u pegasu hè rapprisintatu com'è una di i trè razzi in i quali si dividini i pony, à tempu cù l' unicorni è à i pony di terra; à i pegasi hè affidata a manipulazioni di i cundizioni atmusferichi.
   </p>
   <p>
    Pegasu hè prisenti in u filmu "Scontru di titani" è in u remake "Scontru trà titani".
   </p>
   <p>
    Pegasu hè prisenti in i filmi d'animazioni "Fantasia" è "Hercules" di a Walt Disney
   </p>
   <p>
    Pegasu hè prisenti in u cartonu animatu "I Cavalieri di u zodiacu" com'è a custiddazioni di rifirimentu di l'eroi principali di a seria, Seiya.
   </p>
   <p>
    Pegasu hè prisenti in u cartonu animatu Pollon.
   </p>
   <p>
    Pegasu hè prisenti in u cartonu animatu Sailor Moon SuperS com'è unu di i parsunaghji principali, Helios, u vardianu di i sogni chì par via di i simbianzi di u miticu cavaddu alatu si rifughja in i sogni di una di i protagunisti.
   </p>
   <p>
    In u cartonu animatu Digimon u digimon 'Pegasusmon' si inspira di Pegasu.
   </p>
   <p>
    Pegasu hè prisenti com'è 'bit power' è com'è 'beyblade' annantu à tutti i serii animati di Beyblade Metal Fusion.
   </p>
   <p>
    Pegasu hè prisenti in u videugame "Age of Mythology".
   </p>
   <p>
    Pegasu hè prisenti in u videugame "God of war 2".
   </p>
   <p>
    Pegasu hè prisenti in a saga di libri Percy Jackson.
   </p>
   <p>
    ==Noti==
   </p>
   <p>
    == Da veda dinò ==
   </p>
   <p>
    Ippogrifu
   </p>
   <p>
    Mitulugia
   </p>
  </body>
 </text>
</TEI>
