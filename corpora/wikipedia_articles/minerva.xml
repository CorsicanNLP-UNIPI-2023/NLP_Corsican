<TEI>
 <teiHeader>
  <fileDesc>
   <titleStmt>
    <title>
     Minerva
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Minerva"/>
     <date>
      2015-08-17T13:54:31Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Minerva
   </head>
   <p>
    Minerva era a divinità rumana di a guerra, di a savviezza è a prutittrici di l'artigiani. Da un puntu di vista mitulogicu, a figura di Minerva diriveghja da quidda di Atena, a so currispittivu in a mitulugia greca. Com'è par Atena, ancu par Minerva l'animali sacru hè a civetta, calchì volta u ciocciu.
   </p>
   <p>
    == Tituli è rolli ==
   </p>
   <p>
    U terminu Minerva fù prubabilamenti impurtatu da l'etruschi chì a chjamavani Menrva. I rumani ni confusini u nomu stranieri incù u so lemma mens (menti) vistu ch'è a dea guvirnava micca solu a guerra, ma dinò l'attività intillettuali.
   </p>
   <p>
    Minerva era a figlia di Ghjovi è di Metidi. Fù cunsidarata a divinità verghjina di i guerrieri, di a puisia, di a medicina, di a savviezza, di u cummerciu, di l'arti, è ancu invintrici di a musica. Incù u terminu di Minerva Medica, fù a prutittrici di a medicina è di i duttori.
   </p>
   <p>
    == Cultu ==
   </p>
   <p>
    U celebru pueta rumanu Publio Ovidiu Nasone a difiniti com'è divinità da i milla compiti. Minerva fù adurata in tutta l'Italia, nonustanti solu à Roma assumesse un aspettu da guerriera. Hè di solitu rapprinsintata mentri indossa una cotta di maglia è un elmu, cumpletta di lancia.
   </p>
   <p>
    I Rumani ni cilibravani a festa da u 19 à u 23 marzu in i ghjorna chì pigliavani u nomu di Quinquatria, i prima cinqui successivi à l'Idi di marzu, à parta da u dicennuvesimu in u Calindariu di l'Artigiani. Una virsioni più chjuca, i Minusculae Quinquatria, si tinia dopu l'Idi di ghjugnu, u 13 ghjugnu, incù l'usu di flautisti, moltu usati in i cirimonii riligiosi. U cultu di Minerva era tinutu annantu à u Campidogliu è facia parti di a Triadi Capitulina, incù a Ghjovi è Giunona. In a Roma attuali si pò visità a Piazza di a Minerva, in i circonda di u Pantheon.
   </p>
   <p>
    In u 207 a.C. una gilda di pueti è attori fù criata par fà offriti vutivi in u Tempiu di Minerva annantu à l'Aventinu. Frà l'altri membri mireta una minzioni spiciali Livio Andronico. U santuariu avintinianu firmeti un impurtanti centru culturali par l'artisti par a maiò parti di a Ripublica Rumana.
   </p>
   <p>
    In i Viti paralleli di Plutarcu (Pericle è Fabio Massimu), Minerva apparisci à Pericli in sognu urdinendu i curi par un citatinu malatu di Atena. Dopu st' episodiu fù eretta una statua in bronzu in onori di i divinità Ermes è Minerva.
   </p>
   <p>
    == Calculus Minervae ==
   </p>
   <p>
    U calculus Minervae era a petra di Minerva, veni à dì u votu dicisivu in un organu cullegiali chì era bluccatu par via di parità di voti annantu à una pruposta, ugualamenti appruvata è avvirsata da listessu numaru di cumpunenti (sicondu Titu Liviu circa Cinquicentu).
   </p>
   <p>
    Si tratta di a traduzioni latina di l'Athenas psephos, u chjappulu ch'è u prisidenti punia in l'urna par ultimu in a Bulè di i Cinquicentu (l'organu lighjislativu in a Custituzioni di Clisteni, chì parò asercitava ancu una funzioni ghjurisdiziunali). Tali difinizioni era data annantu à l'asempiu di u lighjindariu votu di Atena in favori di Oreste, ricurdatu da Eschilu ni L'Eumenidi, dicisivu par mandà esenti da pena u matricidiu.
   </p>
   <p>
    In l'antica Roma a difinizioni fù ripresa in u 30 a.C. quandu, in i prucessi criminali, un senatuconsultu ricunniscì à Ottaviano u calculus Minervae, u privileghju di aghjunghja u so votu à quiddu di a minuranza, è dunqua ditarminà l'assuluzioni, in casu mai ch'è a sintenza fussi stata prununciata incù a maiuranza di un solu votu.
   </p>
   <p>
    In u mondu mudernu a funzioni di u Prisidenti incù votu dicisivu in casu di parità hè garantita in parechji urdinamenti, trà i quali u Senatu di i Stati Uniti d'America è a Cummissioni par a Virità è a Ricunciliazioni di u Sudafrica (in a quali u prisidenti Desmond Tutu espressi un votu dicisivu in l'ultima siduta). Quissa si distingui da u swing vote, chì hè u votu oscillanti di un cumpunenti micca ideulugizatu in un organu cullegiali disparu, chì tindinzialamenti hè purtatu à dicida quiddu chì vinci: u casu di u ghjudici Sandra O'Connor di a Corti suprema di i Stati Uniti hè cunsidaratu quiddu più apprupriatu à renda u cuncettu, almenu in i tempi più ricenti.
   </p>
   <p>
    == Noti ==
   </p>
   <p>
    === Videughjochi ===
   </p>
   <p>
    Assassin's Creed (seria) Membru di CVP.
   </p>
   <p>
    == Da veda dinò ==
   </p>
   <p>
    Atena
   </p>
   <p>
    Belisma
   </p>
   <p>
    Menrva
   </p>
   <p>
    Mitulugia rumana
   </p>
   <p>
    Santuariu di Minerva
   </p>
   <p>
    Telemacu
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia taliana.
   </p>
   <p>
    Mitulugia
   </p>
  </body>
 </text>
</TEI>
