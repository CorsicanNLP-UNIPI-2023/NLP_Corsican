<TEI>
 <teiHeader>
  <fileDesc>
   <titleStmt>
    <title>
     Cappellina
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Cappellina"/>
     <date>
      2015-06-10T16:52:08Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Cappellina
   </head>
   <p>
    A Cappellina (Cyanistes caeruleus) hè un acellu chì face parte di a famiglia di i Paridae.
   </p>
   <p>
    ==Descrizzione==
   </p>
   <p>
    A cappellina hè longa circa 10,5-12 cm è pesa intornu à i 12 gr. U piumaghju hè moltu vivace, prisintendu per i dui sessi una culurazione turchina cobaltu annantu à u tupezzu, annantu à l'ale è annantu à a coda. Hè virdiccia annantu à u spinu, cù una maschera bianca in faccia, attravirsata da una linia nera à l'altezza di l'ochji, è u pettu hè giallu zolfaru. Hà un bizzicu neru, fattu à punta, è zampe corte è rubuste grisgiu-turchine. I ghjovani sò moltu più gialli ch'è l'esimplari adulti, è anu un caratteru assai ghjucarinu.
   </p>
   <p>
    === Riproduzzione ===
   </p>
   <p>
    U periudu di l'accuppiamentu principia di frivaghju. A cappellina nidificheghja in qualsiasi cavità di l'arburi, ceppi, muri o in i nidi artificiali. U stessu nidu hè imprudatu annu dopu à annu. Hè prutettu di manera custante durente a cova. Hè rializatu imprudendu murzu, lana, peli è piume. I piuconi sò curati da i dui parenti per 15-20 ghjorni.
   </p>
   <p>
    ===Ove===
   </p>
   <p>
    L'ove (di solitu da 7 à 10) sò diposte trà aprile è maghju è cuvate per circa 15 ghjorni. L'ove anu un chjaroppulu biancu frisgiulatu di punti scuri.
   </p>
   <p>
    === Distribuzione ===
   </p>
   <p>
    A cappellina hè diffusa da l'Europa occidentale finu à l'Asia occidentale è Asia sittentriunale. Vive per u più in i boschi cullinari, ma hè ancu un friquentadore assiduu di fruttete è orti induv'ellu hè pussibule à ammirà la in e so acrobazie trà i rami, à a ricerca di cibu.
   </p>
   <p>
    === Cantu ===
   </p>
   <p>
    U cantu hè moltu elaburatu è pò esse intesu tuttu l'annu ma si sente per u più in u periudu da frivaghju à ghjugnu. Varieghja trà un vivace teerrrr, tee, tee, tee à un churr di spiritu rimpruverante.
   </p>
   <p>
    S'elle sò disturbate mentre sò in u nidu, e cappelline emettenu un zifulu simile à quellu di i serpi, è ponu circà di saltà in u tentativu d'intimurisce l'aggressore.
   </p>
   <p>
    == In Corsica ==
   </p>
   <p>
    A cappellina hè cumuna in Corsica. Ci so dinò altri nomi corsi per a cappellina chì facenu referenza à u fattu chì li piace di tantu in tantu à stuzzicà i bugni: a scurzicabugnu, a scurzicagna, a stuzzicagna o a scherzicabugna (in u Taravu).
   </p>
   <p>
    ==Citazione==
   </p>
   <p>
    A cappellina hè u titulu d'una canzone per i zitelli creata da Cristofanu Limongi:
   </p>
   <p>
    ==Note==
   </p>
   <p>
    == Bibliugrafia ==
   </p>
   <p>
    Jean-Claude Thibault, L'acelli di Corsica, PNRC, 1983 (in francese)
   </p>
   <p>
    == Ligami ==
   </p>
   <p>
    Ghjuvan Petru Battestini, L'acelli, Adecec], 198
   </p>
   <p>
    A cappellina: Puesie per i zitelli, Isula:foru in lingua corsa
   </p>
   <p>
    == Da vede dinù ==
   </p>
   <p>
    acelli di Corsica
   </p>
   <p>
    Paridae
   </p>
   <p>
    Avifauna di Corsica
   </p>
  </body>
 </text>
</TEI>
