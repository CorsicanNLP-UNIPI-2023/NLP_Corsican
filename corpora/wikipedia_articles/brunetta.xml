<TEI>
 <teiHeader>
  <fileDesc>
   <titleStmt>
    <title>
     Brunetta
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Brunetta"/>
     <date>
      2019-10-03T11:25:20Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Brunetta
   </head>
   <p>
    Brunetta hè un cantu tradiziunale di Corsica.
   </p>
   <p>
    ==Brunetta==
   </p>
   <p>
    Brunetta dà ti curagiu
   </p>
   <p>
    Chì da quì s’apre lu cantu
   </p>
   <p>
    Li scherzi chì tù m’ai fattu
   </p>
   <p>
    Per tè li vogliu da cantu
   </p>
   <p>
    Ma sinceru cum’è mène
   </p>
   <p>
    Ùn ne truverai un antru
   </p>
   <p>
    Turneremu à ripigliàne
   </p>
   <p>
    Brunetta lu nostru amore
   </p>
   <p>
    Nun ci vole medicina
   </p>
   <p>
    Ne visite di duttore
   </p>
   <p>
    Abbasta ch’è tù m’accordi
   </p>
   <p>
    Un cantu in lu to core
   </p>
   <p>
    Chì tù n’andave à le legne
   </p>
   <p>
    Era più d’una simana
   </p>
   <p>
    Oghje cù lu mio permessu
   </p>
   <p>
    N’ai empiutu una tramezana
   </p>
   <p>
    Ùn ti vogliu più accumpagnàne
   </p>
   <p>
    Mancu andendu à la funtana
   </p>
   <p>
    N’aghju un chjodu in lu mio core
   </p>
   <p>
    Di martellu ribattutu
   </p>
   <p>
    Signore date mi forza
   </p>
   <p>
    Madonna date mi aiutu
   </p>
   <p>
    Per pienghje è per suspiràne
   </p>
   <p>
    Per mè n’hè tempu perdutu
   </p>
   <p>
    Brunetta lu nostru amore
   </p>
   <p>
    Quandu pocu n’hè duratu
   </p>
   <p>
    Hè cuminciatu d’aprile
   </p>
   <p>
    Di maghju hè terminatu
   </p>
   <p>
    Hà fattu cum’è la scopa
   </p>
   <p>
    Hà fiuritu è ùn hè granatu
   </p>
   <p>
    ==Referenze==
   </p>
   <p>
    A storia sputica di Brunetta è di l'autore di a so canzona, Corse-Matin, Sabella Volpajola, 17 di marzu di u 2017
   </p>
   <p>
    Cantu tradiziunale di Corsica
   </p>
  </body>
 </text>
</TEI>
