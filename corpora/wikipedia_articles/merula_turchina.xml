<TEI>
 <teiHeader>
  <fileDesc>
   <titleStmt>
    <title>
     Merula turchina
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Merula%20turchina"/>
     <date>
      2019-10-03T11:20:13Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Merula turchina
   </head>
   <p>
    A merula turchina (o u merulu turchinu) (Monticola solitarius) hè un acellu chì face parte di a famiglia di i Muscicapidae.
   </p>
   <p>
    A merula turchina hè l'acellu naziunale di Malta.
   </p>
   <p>
    == Descrizzione ==
   </p>
   <p>
    === Apparenza ===
   </p>
   <p>
    A merula turchina misura da 21 à 23 cm, è pesa da 37 à 54 grammi. U masciu hà unu piumaghju turchinu-grisgicciu, fora di l'ale è a coda chì sò più scure. A femina è u piugone sò marrone, frisgiati più chjaru sottu à u corpu. U bizzicu di a merula turchina hè longu è fine.
   </p>
   <p>
    === Cantu ===
   </p>
   <p>
    U cantu di u masciu hè chjaru è meludiosu. S'assumiglia, ma più forte, à quellu di a merula cumuna.
   </p>
   <p>
    == Modu di vita ==
   </p>
   <p>
    === Rigimu alimentare ===
   </p>
   <p>
    Onnivoru, si ciba per u più d'insetti è d'altri invertebrti, è ancu di baghe è di frutti.
   </p>
   <p>
    === Riproduzione ===
   </p>
   <p>
    U nidu si trova in un ciottulu rucciosu. A femina face 4 o 5 ovi, ch'ella cova mentre circa duie simane. Ci hè qualchì volta duie cuvate per istate.
   </p>
   <p>
    === Ambiente ===
   </p>
   <p>
    A merula turchina stà in e muntagne, e culline è u cantu di u mare, in e cavità rucciose, in e custruzzione abbandunate è altre ruvine.
   </p>
   <p>
    == In Corsica ==
   </p>
   <p>
    A merula turchina hè prisente in Corsica, è più abundante in u Capicorsu. Hè abbastanza cumuna da u litturali insin'à l'altitudine di 1800 metri. Ùn si trova micca in i lochi cultivati nemmenu in i machjoni è in e fureste, ma frequenta piuttostu i lochi pitricosi.
   </p>
   <p>
    == Tassonumia ==
   </p>
   <p>
    A merula turchina hè ripprisintata da cinque sottuspezie :
   </p>
   <p>
    Monticola solitarius philmppensis ;
   </p>
   <p>
    Monticola solitarius pandoo ;
   </p>
   <p>
    Monticola solitarius madoci ;
   </p>
   <p>
    Monticola solitarius longirostris ;
   </p>
   <p>
    ==Citazione==
   </p>
   <p>
    A merula turchina hè u titulu d'una puesia di Santu Casta:
   </p>
   <p>
    Tù chì batti isse ghjarghje,
   </p>
   <p>
    O merula turchina tippaghjola
   </p>
   <p>
    È certe volte ancu a machja,
   </p>
   <p>
    Cusì sgalabbata chì tù sè
   </p>
   <p>
    Viaghjendu in li chjosi
   </p>
   <p>
    O in li stradoni ! (...)
   </p>
   <p>
    == Note ==
   </p>
   <p>
    ==Bibliugrafia==
   </p>
   <p>
    Arnestu Papi], A caccia in Corsica, 1987, [[Adecec]
   </p>
   <p>
    Santu Casta, Acillaria, CRDP, 2010
   </p>
   <p>
    == Ligami ==
   </p>
   <p>
    A merula turchina, Parcu Rigiunali Naturali di Corsica
   </p>
   <p>
    == Da vede dinù ==
   </p>
   <p>
    avifauna di Corsica
   </p>
   <p>
    a merula
   </p>
   <p>
    Muscicapidae
   </p>
   <p>
    avifauna di Corsica
   </p>
  </body>
 </text>
</TEI>
