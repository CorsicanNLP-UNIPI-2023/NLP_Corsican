<TEI>
 <teiHeader>
  <fileDesc>
   <titleStmt>
    <title>
     Iniziativa populare
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Iniziativa%20populare"/>
     <date>
      2019-09-19T04:50:09Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Iniziativa populare
   </head>
   <p>
    In Svizzera, l' iniziativa populare hè un drittu chì permette à un numeru datu da citatini di prupone chì un testu fusse sottumessu in vutazione populare. 'Sse persone devenu avè u drittu di votu. S'è u testu hè validatu da l'organismi cumpetenti è accittatu da u suvranu, entrerà in vigore.
   </p>
   <p>
    'Ssu drittu esiste à i trè livelli di a pulitica naziunale : à u livellu federale per prupone una mudifica di a Custituzione, à i livelli cantunale è cumunale per prupone a mudifica d'una leghje esistente o a criazione d'una nuvella leghje. A pussibilità di mudificà dirittamente a legislazione federale è non solu a Custituzione hè stata pruposta à parechje riprese (frà e quale una volta sottu à a forma d'un' iniziativa populare in u 1958) ma sempre senza successu.
   </p>
   <p>
    == Iniziativa populare federale ==
   </p>
   <p>
    A prima forma d'iniziativa populare risede in a dumanda d'una revisione tutale di a Custituzione. E dumande di 'ssu tipu, chì una sola hè ghjunta davante u populu in u 1935, ùn anu generalmente micca ottenutu u numeru necessariu di firme per esse sottumesse in vutazione.
   </p>
   <p>
    Hè dinù pussibile di sottumette un' iniziativa per una mudifica parziale di a Custituzione. 'Ssu tipu d'iniziative populare deve suvità un prucessu bè definitu : dopu un periodu di 18 mesi mentre i quali 100000 firme devenu esse racolte, l'iniziativa hè diposta à a Cancelleria federale chì a valida. L' Assemblea federale studieghja dopu u testu è dicide di u so cancellazione in u casu ch'ella ùn rispetta micca u principu di l'unità di a forma, quellu di l'unità di a materia o e regule imperative di u drittu internaziunale. L'Assemblea pò dinù dicide di prupone un contra prugettu, emettendu à tempu una ricumandazione d'accittazione o di rigettu. L'iniziativa hè accittata s'ella ottene a maiuranza di i vutanti (in u casu d'un prugettu generale) o a maiuranza di i vutanti è di i cantoni (in u casu d'un prugettu ridattu).
   </p>
   <p>
    In u 1987 hè stata introdutta a pussibilità di u doppiu sì. Cusì tantu l'iniziativa populare chì u contra prugettu chì l'Assemblea federale oppone à quessa ponu esse accittati. Hè a risposta data à a quistione sussidiaria chì vince a decisione.
   </p>
   <p>
    Introduttu à u livellu federale in a Custituzione di 1848, 'ssu drittu hè cunsideratu cum'è u mutore di a demucrazia diretta chì ùn emana nè da u Parlamentu nè da u Guvernu ma dirittamente da i citatini. U ricorsu à l'iniziativa populare s'hè fattu à più di 200 riprese in u corsu di i seculi XIX è XX, eppuru incù vicinu à u 90 % di rigettu.
   </p>
   <p>
    == Note ==
   </p>
   <p>
    == Articuli cunnessi ==
   </p>
   <p>
    Iniziativa populare
   </p>
   <p>
    Iniziativa populare federale
   </p>
   <p>
    Lista di l'iniziative populare federale in Svizzera
   </p>
   <p>
    *
   </p>
  </body>
 </text>
</TEI>
