<TEI>
 <teiHeader>
  <fileDesc>
   <titleStmt>
    <title>
     Pesciu rondina
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Pesciu%20rondina"/>
     <date>
      2019-07-07T19:24:31Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Pesciu rondina
   </head>
   <p>
    U pesciu rondina  (Dactylopterus volitans)  hè una spezia di pesciu chì face parte di a famiglia di i Dactylopteridae.
   </p>
   <p>
    == Descrizzione ==
   </p>
   <p>
    A testa hè abbastanza maiore, incù una grande bocca, munita di un'armatura ossacuta. U corpu hè allungatu, piuttostu cumpressu annantu à u spinu. U pesciu rondina pussede duie nutaghjole dursale, a prima hè addirizzata da i raghji zimbrunuti simili à quelli di e spine (cum'è a nutaghjola anale) mentre ch'è a siconda hè più dolce. E nutaghjole ventrale sò pinzute, a coda hè allungata. A più caratteristica visibile di 'ssa spezia sò e grande nutaghjole petturale, sustenute da longhe è forte righe chì, quand'elle  sò  allargate, formanu una grande ellisse, permittendu à i pesci di " arià " vicinu à u fondu marinu.
   </p>
   <p>
    A livrea varieghja appena da un esimplare à l'altru, incù un culore di fondu andendu da u grisgiu-brunu à u giallu o ancu u russicciu, decurata di 3 fasce o più chì sò verticale brune è pichjulate bianche. E nutaghjole petturale anu listessa culurazione, ma sò puntighjate è cuttighjate dinù di un turchinu elettricu.
   </p>
   <p>
    U pesciu rondina aghjunghje una lunghezza di 50 cm.
   </p>
   <p>
    U nome di pesciu rondina vene da a cridenza chì 'ssu pesciu pò bulà fora di l'acqua grazia à e so nutaghjole pettorale assai larghe. Eppuru,  hè impussibile per via di a struttura massiccia di u pesciu è soprattuttu di a testa abbastanza greva chì hè coperta à placche d'ossu.
   </p>
   <p>
    == Ripartizione è ambiente ==
   </p>
   <p>
    U so ambiente hè benticu è hà e so limite trà 10 è 80 metri di prufundità. U pesciu rondina stà in i fondi marini di u mare Terraniu, di Madera,  di l'Azzore è di l'oceanu  Atlanticu, da l'Angola à a costa europea (qualchì volta da u nordu à u sudu di l'Inghilterra ) in l'Atlanticu di l'Est è da u Canada à l'Argentina in l'Atlanticu di u Punente. I campioni ghjovani si trovanu dinù à uni pochi di metri di prufundità, annantu à i fondi rinosi.
   </p>
   <p>
    == Note ==
   </p>
   <p>
    ==Bibliugrafia==
   </p>
   <p>
    Petru Casanova, Motti, Albiana, 2010
   </p>
   <p>
    ==Ligami==
   </p>
   <p>
    I pesci marini, Uffiziu di l'Ambienti di a Corsica
   </p>
   <p>
    ==Da vede dinù==
   </p>
   <p>
    i pesci  di Corsica
   </p>
   <p>
    Dactylopteridae
   </p>
   <p>
    Fauna marina di Corsica
   </p>
  </body>
 </text>
</TEI>
