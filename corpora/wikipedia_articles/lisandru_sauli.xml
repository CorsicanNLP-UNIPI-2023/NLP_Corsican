<TEI>
 <teiHeader>
  <fileDesc>
   <titleStmt>
    <title>
     Lisandru Sauli
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Lisandru%20Sauli"/>
     <date>
      2016-03-22T20:05:47Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Lisandru Sauli
   </head>
   <p>
    Santu Lisandru Sauli o Santu Lisandru (natu in Milanu u 15 frivaghju di u 1534 - mortu in Pavia l'11 uttrove di u 1593), hè statu un vescu d'Aleria. Ricunnusciutu cum'è santu da a chjesa cattolica, hè u patrone di a cità di Cervione è festighjatu l'11 uttrove.
   </p>
   <p>
    == Biugrafia ==
   </p>
   <p>
    Lisandru Sauli hè natu u 15 frivaghju di u 1534 in Milanu, d'una famiglia genuvese di capizzoni da induve fubbenu esciuti parechji doghi è altri veschi è cardinali,. Intrì à 17 anni in l'cungregazione di i Barnabiti. Fece dinù a so prufissione sulenna u 29 sittembre di u 1554, è ne diventò u superiore generale u 19 aprile di u 1567.
   </p>
   <p>
    Fubbe numinatu da u Papa Piu V à a testa di u viscuvatu d'Aleria u 10 frivaghju di u 1570, è fubbe cunsacratu u 12 marzu di listessu annu da Santu Carlu Borromeu.
   </p>
   <p>
    Lisandru Sauli cunsacrò tutta a so vita à a so diocese, situata in una rigione d'estrema puvertà, in preda à i rivugli trà genuvesi è Corsi, vutendu si à i malati è à i povari, è andendu à spessu à visità i campagnoli.
   </p>
   <p>
    Lisandru Sauli scrivì un catechismu mudellu, criò unu seminariu, rifurmò u cleru lucale, promulgò i dicreti di u Cunciliu di Trenta, fece custruisce  numerose chjese, è fubbe cugnumatu l'apostulu di a Corsica.
   </p>
   <p>
    U 10 maghju 1591, u papa Grigoriu XIV u manda in Pavia per rimpiazzà u cardinale Ippolitu Rossi chì si n'era mortu.
   </p>
   <p>
    Lisandru Sauli morse in Pavia, l'11 uttrove di u 1593.
   </p>
   <p>
    == Beatificazione - canunisazione ==
   </p>
   <p>
    Numerosi miraculi, in particulare di risanamentu li fubbenu attribuiti.
   </p>
   <p>
    Lisandru Sauli fubbe beatificatu u 23 aprile di u 1741 da u Papa Benoît XIV chì dicia d'ellu : "Mentre vinti anni, ùn fubbe micca solu u vescu d'Aleria, ma l'apostulu di tutta a Corsica".
   </p>
   <p>
    Lisandru Sauli fubbe canunizatu u 11 dicembre di u 1904 da u Papa Piu X.
   </p>
   <p>
    Hè fistighjatu u 11 uttrove.
   </p>
   <p>
    Lisandru Sauli hè u santu patrone di a cità di Cervione dapoi u 1963, e so reliquie ci sò cunsirvate in a cattidrale Santa Teramu.
   </p>
   <p>
    == Note ==
   </p>
   <p>
    ==Bibliugrafia==
   </p>
   <p>
    U Beatu Lisandru Sauli, barnabitu, vescu d'Aleria Corsica, P. Albertu Dubois - Ed. St Paulu, 1904 (in francese)
   </p>
   <p>
    Vita di u beatu Lisandru Sauli, barnabitu, vescu d'Aleria è di Pavia, Cardinale Gerdil, 1861 (in francese)
   </p>
   <p>
    == Ligami esterni ==
   </p>
   <p>
    I  Santi d'uttobre: Santu Lisandru Sauli, Adecec
   </p>
   <p>
    Biugrafia dittagliata di Santu Lisandru Sauli annantu à u situ di a cità di Cervione
   </p>
  </body>
 </text>
</TEI>
