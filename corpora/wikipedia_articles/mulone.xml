<TEI>
 <teiHeader>
  <fileDesc>
   <titleStmt>
    <title>
     Mulone
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Mulone"/>
     <date>
      2014-03-23T14:41:25Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Mulone
   </head>
   <p>
    U Mulone (o Mulonu) (Boletus satanas) hè un tipu di fungu tossicu chì face parte di a famiglia di i Boletaceae. Hè urighjinariu di l' Europa suttana, sin'à a Turchia. A carne di u mulone hè soda, compatta è bianchiccia. Torna subitu russiccia quand'ell'hè tagliata, è ancu viulina o turchina dopu. 'Ssu cambiamentu di culore dopu à a tagliatura hè caratteristicu si 'ssa spezia di fungu. U cappellu di u mulone hè largu 10 à 30 cm. Hè carnosu è di forma emisferica. A carne hè spessa è molla. U pede di u mulone hè pangrossu, essendu largu sin'à 15 cm. E spore sò fusiforme è brune.
   </p>
   <p>
    Si trova di vaghjimu in e liccete è in e faiete.
   </p>
   <p>
    U mulone hè un fungu indighjestu è vilenosu.
   </p>
   <p>
    Si pò cunfonde incù dui altre spezie di boletru:
   </p>
   <p>
    Boletus erythropus
   </p>
   <p>
    Boletus luridus
   </p>
   <p>
    == In Corsica ==
   </p>
   <p>
    U mulone hè assai cumunu in Corsica. Hè ancu chjamatu u mulu (Dizz. U Muntese) o u tignone (I funghi, Adecec 2001).
   </p>
   <p>
    == Da vede dinù ==
   </p>
   <p>
    i funghi di Corsica
   </p>
   <p>
    u mulu
   </p>
   <p>
    == Referenze ==
   </p>
   <p>
    Ciavatti, Petru (dir. redazzione) Dizziunariu U Muntese, 1984, Albiana
   </p>
   <p>
    == Ligami ==
   </p>
   <p>
    I funghi, Ghjurnata di a Lingua Corsa 2001, Adecec
   </p>
   <p>
    Boletaceae
   </p>
   <p>
    Fungu di Corsica
   </p>
  </body>
 </text>
</TEI>
