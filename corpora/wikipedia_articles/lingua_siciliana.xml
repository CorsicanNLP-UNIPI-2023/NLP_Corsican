<TEI>
 <teiHeader>
  <fileDesc>
   <titleStmt>
    <title>
     Lingua siciliana
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Lingua%20siciliana"/>
     <date>
      2018-05-03T16:58:50Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Lingua siciliana
   </head>
   <p>
    A lingua ciciliana (o lingua siciliana) (in cicilianu sicilianu) hè a lingua rumanica di l'isula di Sicilia. Hè una lingua appartinendu à u gruppu di i lingui rumanichi di a famiglia di i lingui induauropei. In un sensu rigurosu, 'ssu terminu disigna u cicilianu di Cicilia è i so diversi dialetti, mentri chì in un sensu largu, a parsona si riferisci à u gruppu linguisticu cicilianu cumprindendu u cicilianu di Cicilia, u calabresu centrumeridiunali, u salentinu è ancu u cilentanu miridiunali.
   </p>
   <p>
    U cicilianu ùn faci l'ughjettu di nisciuna prutizzioni rigulamentaria, ùn essendu micca minziunatu frà i lingui prutetti da a leghji di u 15 di dicembri di u 1999 annantu à i " Reguli in materia di prutizzioni è di difesa di i minuranzi linguistichi storichi ".
   </p>
   <p>
    == Arghja di ripartizioni ==
   </p>
   <p>
    L'arghja di ripartizioni naturali di i diversi dialetti ciciliani si stendi annantu à l'insemu di a Cicilia, è ancu annantu à a parti miridiunali di a Calabria è annantu à a parti a più miridiunali è uriintali di a Puglia : u Salentu (ghjustu appuntu in u " calcagnu " di a " botta taliana ").
   </p>
   <p>
    == Litteratura ciciliana ==
   </p>
   <p>
    A litteratura in lingua ciciliana hè una di i primissimi litteraturi in lingua vulgari à nascia in Italia
   </p>
   <p>
    dopu à u diclinu di u latinu. Hè à u XIIIu seculu, sottu à l'impulsioni di Federiccu II è di a so corti cumposta da littarati, di sapienti è di filosufi chì 'ssa nova litteratura si sviluppa. U cicilianu s'arricchisci d'impronti à u tuscanu è à u latinu. I pueti di corti ani da sviluppà una puisia lirica di qualità è à forti cumpunenti sculasticu. U sunettu è a canzona sò i formi privilighjati da i pueti chì cantani a so prummissa o discorrini annantu à a natura di l'amori. Frà l'autori di 'ssa ebbica si trova : Giacomo da Lentini, Cielo d'Alcamo, Rinaldo d'Aquino, Giacomino Pugliese o dinò Petru Di i Vigni.
   </p>
   <p>
    == Accentu ==
   </p>
   <p>
    L'accentu cicilianu sona assà apartu à l'arechja, cunfiriscendu à 'ssa lingua è à i so locutori (ancu quandu eddi
   </p>
   <p>
    si sprimani in talianu cumunu) un certu esotisimu. Par indittu, u verbu èssiri (" essa ") tistimunieghja di un e assà apartu incù un accentu tonicu forti è trascinendu annantu à a prima sillaba.
   </p>
   <p>
    In soprapiù, i Ciciliani prununciani sempri l' "s" com'è in a parola corsa" messa ". Cusì, un cicilianu prununciarà i paroli casa è odiosu incù una /s/ dura, quandu inveci u talianu ufficiali li sustituisciaria u sonu /z/.
   </p>
   <p>
    U cicilianu ammetti i varianti siont'è i loca ma ferma una lingua viva chì faci parti di u patrimoniu di a rigioni è chì manifisteghja u culori lucali di a Cicilia. Difatti, i locutori ci sò assà liati, ferma d'altrondi u prima mezu di cumunicazioni (davanti u talianu) quandu a parsona s'alluntana da i zoni turistichi. U cicilianu parmetti cusì un'idantità ciciliana chì usa a lingua com'è fattori unificanti.
   </p>
   <p>
    == Grammatica ==
   </p>
   <p>
    === Santacroci ===
   </p>
   <p>
    U cicilianu improda una varianti di u santacroci latinu chì cumporta 22 lettari : 5 vucali è 17 cunsunanti.
   </p>
   <p>
    U cicilianu ùn improda dunqua micca i lettari k-K, w-W, x-X è y-Y, cunfurmamenti à u talianu. In l'anziani testi ciciliani a lettara x-X era apradata, com'è in u Maltesu, par u sonu equivalenti à u "ch" corsu. È ancu xh-XH era usatu par u sonu equivalenti à u "ch" alimanu.
   </p>
   <p>
    U segnu diacriticu u più usatu in cicilianu cumunu hè l'accentu gravi (apradatu par marcà l'accentu tonicu).
   </p>
   <p>
    Asempii d'impiegu di l'accentu gravi in cicilianu :
   </p>
   <p>
    " èssiri " (in corsu : essa)
   </p>
   <p>
    " fràggili " (in corsu : fralu/frala, fragili)
   </p>
   <p>
    " òspiti " (in corsu : ospiti)
   </p>
   <p>
    " màsculu " (in corsu : masciu)
   </p>
   <p>
    " òstrica " (in corsu : ostricia)
   </p>
   <p>
    " crìsciri " (in corsu : crescia)
   </p>
   <p>
    " àrma " (in corsu : anima o ancu alma)
   </p>
   <p>
    " apòstulu " (in corsu : apostulu)
   </p>
   <p>
    " ìsula " (in corsu : isula)
   </p>
   <p>
    Ma s'improda dinò l'accentu circunflessu par marcà a sparizioni di una sillaba in una parola.
   </p>
   <p>
    Asempii d'impiegu di l'accentu circunflessu in cicilianu :
   </p>
   <p>
    * âmu, cuntrazzioni di avemu (in corsu : avemu)
   </p>
   <p>
    * malaûriu, cuntrazzioni di malauguriu (in corsu : mal'auguriu)
   </p>
   <p>
    * âti, cuntrazzioni di aviti (in corsu : aveti)
   </p>
   <p>
    Eppuri, parechji scrittori ciciliani ani scrittu in cicilianu usendu dinò altri segni diacritichi tali l'accentu acutu par signalà l'accentu tonicu (veni à dì com'è in spagnolu), è sancu u trema par signalà i falsi diftonghi.
   </p>
   <p>
    Asempii d'impiegu di u trema in cicilianu :
   </p>
   <p>
    * castïari (in corsu : "castigà")
   </p>
   <p>
    * cuntìnüu (in corsu : "cuntinuu")
   </p>
   <p>
    == Asempii di a lingua scritta ==
   </p>
   <p>
    === Strattu di Antonio Veneziano ===
   </p>
   <p>
    ==== Celia, Lib. 2 ====
   </p>
   <p>
    (~1600)
   </p>
   <p>
    Non è xhiamma ordinaria, no, la mia
   </p>
   <p>
    è xhiamma chi sul'iu tegnu e rizettu,
   </p>
   <p>
    xhiamma pura e celesti, ch'ardi 'n mia;
   </p>
   <p>
    per gran misteriu e cu stupendu effettu.
   </p>
   <p>
    Amuri, 'ntentu a fari idulatria,
   </p>
   <p>
    s'ha novamenti sazerdoti elettu;
   </p>
   <p>
    tu, sculpita 'ntra st'alma, sì la dia;
   </p>
   <p>
    sacrifiziu lu cori, ara stu pettu.
   </p>
   <p>
    === Strattu di Giovanni Meli ===
   </p>
   <p>
    ==== Don Chisciotti e Sanciu Panza (Cantu quintu) ====
   </p>
   <p>
    Stracanciatu di notti soli jiri;
   </p>
   <p>
    S'ammuccia ntra purtuni e cantuneri;
   </p>
   <p>
    cu vacabunni ci mustra piaciri;
   </p>
   <p>
    poi lu so sbiu sunnu li sumeri,
   </p>
   <p>
    li pruteggi e li pigghia a ben vuliri,
   </p>
   <p>
    li tratta pri parenti e amici veri;
   </p>
   <p>
    siccomu ancura è n'amicu viraci
   </p>
   <p>
    di li bizzari, capricciusi e audaci.
   </p>
   <p>
    === Strattu di Nino Martoglio ===
   </p>
   <p>
    ==== Brìscula 'n Cumpagni ====
   </p>
   <p>
    (~1900)
   </p>
   <p>
    —Càrricu, mancu? Cca cc'è 'n sei di spati!...
   </p>
   <p>
    —E chi schifiu è, di sta manera?
   </p>
   <p>
    Don Peppi Nnappa, d'accussì jucati?
   </p>
   <p>
    —Misseri e sceccu ccu tutta 'a tistera,
   </p>
   <p>
    comu vi l'haju a diri, a vastunati,
   </p>
   <p>
    ca mancu haju sali di salera!
   </p>
   <p>
    == Vucabulariu ==
   </p>
   <p>
    == Noti ==
   </p>
   <p>
    ==Da veda dinò==
   </p>
   <p>
    Pruverbii siciliani
   </p>
   <p>
    Sicilianu
   </p>
   <p>
    Sicilia
   </p>
   <p>
    Lingua siciliana
   </p>
   <p>
    Invintariu di lingui
   </p>
   <p>
    Cultura in Sicilia
   </p>
  </body>
 </text>
</TEI>
