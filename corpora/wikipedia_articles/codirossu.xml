<TEI>
 <teiHeader>
  <fileDesc>
   <titleStmt>
    <title>
     Codirossu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Codirossu"/>
     <date>
      2015-07-02T09:43:42Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Codirossu
   </head>
   <p>
    U codirossu  (Phoenicurus ochruros (S.G.Gmelin, 1774)) hè un picculu aceddu chì apparteni à a famiglia di i Muscicapidi.
   </p>
   <p>
    == Discrizzioni ==
   </p>
   <p>
    A diminsioni hè quidda d'un passaru. U culori di u masciu hè grisgiu annantu à u spinu, neru annantu à a vola, annantu à i buceddi è annantu à u pettu. A coda hè rossu arancina è prisenta una tacca alari bianca. A femina hà culori più smurzati chì tendini à u verdi aliva, ma teni a coda rossa.
   </p>
   <p>
    === Ripruduzioni ===
   </p>
   <p>
    Hè un animali monogamu. U nidu hè custruitu in i cavità trà i chjappona è in l'abitazioni umani.
   </p>
   <p>
    A femina dipusiteghja da 4 à 6 ova bianchi. L'incubazioni dura circa 13 ghjorna. Hè a femina chì cova. I dui parenti nutriscini i piulacona in u nidu. U bulu avveni trà i 30 è i 35 ghjorna dopu à a nascita.
   </p>
   <p>
    === Alimentazioni ===
   </p>
   <p>
    U codirossu si nutrisci in i prata è in i lochi abitati. U so rigimu alimintari hè cumpostu soprattuttu d'invirtibrati. Duranti u vaghjimu è l'inguernu manghja ancu baga è picculi frutti. In i zoni custieri, induv'eddu friquenta i spiaghji, si nutrisci ancu di picculi crustacei. Essendu puri misfidenti versu l'omu pò accittà u cibu chì l'hè uffertu.
   </p>
   <p>
    == Distribuzioni ==
   </p>
   <p>
    U codirossu nidificheghja in l'Auropa sana. I pupulazioni di l'Auropa centru-sittintriunali sò migratrici. Ùn hè micca prisenti in gran'parti di l'arcipelagu Britannicu è in Scandinavia. In Italia vivi in i zoni muntosi è si sposta in pianura duranti l'inguernu.
   </p>
   <p>
    U so ambienti naturali hè in l'ariali rucciosi di muntagna (ma si trova ancu à altitudini più bassi). A spezia s'hè adattata dinò à l'ambienti urbanu è si pò veda faciuli in i zoni incù menu trafficu di i cità com'è picculi paesi, centri suburbani, zoni industriali, è cetara.
   </p>
   <p>
    == Noti ==
   </p>
   <p>
    ==Bibliugrafia==
   </p>
   <p>
    Thibault, Jean-Claude, Aceddi di Corsica, 1983, PRNC (in francesu)
   </p>
   <p>
    ==Liami==
   </p>
   <p>
    Ghjuvan Petru Battestini, L'acelli, Adecec], 198
   </p>
   <p>
    ==Da veda dinò==
   </p>
   <p>
    avifauna di Corsica
   </p>
   <p>
    ==Fonti==
   </p>
   <p>
    'Ss'articulu pruveni in parti da l'articulu currispundenti di a wikipedia in talianu.
   </p>
   <p>
    Acelli
   </p>
  </body>
 </text>
</TEI>
