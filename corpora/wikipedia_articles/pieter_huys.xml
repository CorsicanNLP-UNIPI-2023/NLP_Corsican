<TEI>
 <teiHeader>
  <fileDesc>
   <titleStmt>
    <title>
     Pieter Huys
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Pieter%20Huys"/>
     <date>
      2018-01-09T20:17:21Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Pieter Huys
   </head>
   <p>
    Pieter Huys (circa 1519-circa 1581-1584) era un pittori è intagliadori di u periodu di a Rinascita in i Paesi Bassi spagnoli. Hè cunsidaratu com'è unu di i maneristi anversesi
   </p>
   <p>
    .
   </p>
   <p>
    == Biugrafia ==
   </p>
   <p>
    Pieter Huys era u figliolu di u pittori è intagliadori Adrien Huys. Divintò maestru in u 1545 à Anvers è ci firmò attivu sin'à almenu in u 1577. Pinghjia in u stili di Ghjirolmu Bosch o pruducìa "satanarii", fantaziosi è umuristichi in u stili di Brueghel, ma pruducìa dinò pezzi di genaru. Disignò dinò caricaturi anti-catolichi. Hà ancu fattu l'incisioni illustrendu i libra editati da Christophe Plantin.
   </p>
   <p>
    Incù i pittori Jan Wellens di Cock (1475/80? - nanzi 1529), Arrigu Bles (Dinant 1500/10 - dopu 1555) è Jan Mandyn (1500/02 - 1559/60), Pieter Huys hè classatu in u gruppu di i pittori anversesi chì erani l'epiguni di Ghjirolmu Bosch (1450/60 - 1516) in a tradizioni di a pittura fantastica è fundàni cusì un genaru di manerismu di u Nordu.
   </p>
   <p>
    Huys ùn hà ch'è pocu firmatu è datatu i so dipinti. Bon parechji di i so attribuzioni sò sughjetti à cauzioni.
   </p>
   <p>
    == Opari ==
   </p>
   <p>
    Si cunnosci quattru dipinti firmati da 'ss'artistu :
   </p>
   <p>
    Tantazioni di Sant'Antonu, oliu annantu à panneddu firmata è datata versu u centru " Peeter Huys fecit 1547 ", 70 x 103 cm, Museiu di u Louvre, Parighji, inv. R.F. 3936.
   </p>
   <p>
    U ghjucadori di carramusa è a vechja, oliu annantu à panneddu, firmatu è datatu " P. HVIIS Fe. 1571 ", Gemäldegalerie, Berlin, inv. 693.
   </p>
   <p>
    L'Infernu, oliu annantu à panneddu firmatu " Peeter Huys fe. 1570 ", 86 x 82 cm, Museo Nacional del Prado, Madrid, inv. P02095.
   </p>
   <p>
    Tantazioni di Sant'Antonu, oliu annantu à legnu liccinu firmatu è datatu versu u centru " P. Hvijs Fec 1577 ", 77 x 93,9 cm, Museiu Mayer van den Bergh, Anvers, inv. MMB.0109.
   </p>
   <p>
    === Altri dipinti attribuiti à Pieter Huys ===
   </p>
   <p>
    U Ghjudiziu Ultimu, oliu annantu à panneddu datatu in u bassu à u mezu, annantu à a parti uriginali di u quatru pintu " 1554 ", 133 x 100 cm, Musei reali di i Beaux-Arts di Belgica, Bruxelles, inv. 3900.
   </p>
   <p>
    Estrazioni di a petra di tuntia, Museiu d'arti è d'archiulugia di u Périgord, Périgueux.
   </p>
   <p>
    Estrazioni di a petra di tuntia, 1561, oliu annantu à legnu, 106 x 133,5 cm, Wellcome Library, Londra, inv. ICV No 17940.
   </p>
   <p>
    == Noti ==
   </p>
   <p>
    == Bibliugrafia ==
   </p>
   <p>
    Ghjacumu Lassaigne &amp; Robert L. Delevoy, Die Flämische Malerei von Hieronymus Bosch bis Rubens, Geneva, 1958 ;
   </p>
   <p>
    Carlu David Cuttler, Northern Painting. From Pucelle to Bruegel, New York, 1968 ;
   </p>
   <p>
    Gerd Unverfehrt, Hieronymus Bosch. Die Rezeption seiner Kunst im frühen 16. Jahrhundert, Berlinu, 1980.
   </p>
   <p>
    Pittori fiammingu (nanzi 1830)
   </p>
   <p>
    Pittori maneristu
   </p>
   <p>
    Intagliadori fiammingu
   </p>
   <p>
    Intagliadori di u XVIu seculu
   </p>
  </body>
 </text>
</TEI>
