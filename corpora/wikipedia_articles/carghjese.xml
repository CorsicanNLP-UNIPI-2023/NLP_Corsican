<TEI>
 <teiHeader>
  <fileDesc>
   <titleStmt>
    <title>
     Carghjese
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Carghjese"/>
     <date>
      2015-06-02T17:40:13Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Carghjese
   </head>
   <p>
    Carghjesi (o Carghjese), Καργκέζε in grecu, hè una cumuna di u dipartimentu di a Corsica suttana. In a cumuna esistenu ancora parechji famiddi di urighjini greca.
   </p>
   <p>
    ==Storia==
   </p>
   <p>
    In u 1676, 730 famiddi grechi urighjinarii di Itilo, in u sudu di u Pilupunnesu in a zona di a pinisula di Mani pà fughja a duminazioni turca sbarconu in Corsica, avendu uttinutu da a Ripublica di Ghjenuva u pirmessu di trasfirisciasi. I Grechi ebbini in cuncissioni grandi tarreni chì ùn erani micca abitati in a zona di Paomia, in a zona interna di Sangonu, è ci custitusini una prima culonia: accolti di manera ustili da a pupulazioni lucali, i fughjiti fubbini à più ripresi attaccati duranti i rivolti antighjinuvesi di 1715 è di 1729, truvandu rifughju in a piazzaforti di Aiacciu in u 1735 (quici esisti ancora una cappedda di ritu grecu). À parta da 1769 si trasfirisini infini, sottu à a prutizzioni francesa, à Carghjesi. U paesu fubbi ancora attaccatu da i Corsi in 1793, duranti a Rivuluzioni, è a pupulazioni ebbi à fughja dinò à Aiacciu. Ridotti di un terzu di l'effettivi, i Carghjisini pobbini riturnà à i so casi solamenti quattru anni dopu.
   </p>
   <p>
    ==Tradizioni linguistichi==
   </p>
   <p>
    Oghji u dialettu neugrecu di Carghjese hè cumpletamente spentu. L'ultimi fasi di questa parlata fubbini usservati da u linguistu O. Parlangèli, chì in 1952 parla di un numaru assai limitatu di individui, distribuiti in dui nuclei familiari, dinò capaci di praticalla. U spenghjimentu di u dialettu neuellenicu ùn hà impiditu u mantinimentu di i casati urighjinari, di un certu numaru di prestiti lissicali passati à u dialettu corsu lucali chì si affirmò dopu, è soprattuttu di l'usi liturgici grecu-catolichi in una di i dui chjesi di l'abitatu. Quisti mimorii custituiscenu oghji u principali elementu di spicificità culturali di a cumunità carghjisana [Nicholas 2006].
   </p>
   <p>
    ==Ambienti==
   </p>
   <p>
    Da Carghjesi, o più pricisamenti da Revinda, inizia un sintieru escursiunisticu par u Monti Cintu.
   </p>
   <p>
    == Merri ==
   </p>
   <p>
    Dipoi 2002 : François Garidacci
   </p>
   <p>
    ==Lingua==
   </p>
   <p>
    ===Sopranomi===
   </p>
   <p>
    Scarpò
   </p>
   <p>
    Ciarbillì
   </p>
   <p>
    Diavulè
   </p>
   <p>
    Flaccà
   </p>
   <p>
    Bamballò
   </p>
   <p>
    Pestasale
   </p>
   <p>
    == Rifarenzi ==
   </p>
   <p>
    == Liami ==
   </p>
   <p>
    ==Bibliografia==
   </p>
   <p>
    Negotiating a Greco-Corsican Identity, N. Nicholas, in "Journal of Modern Greek Studies", 2006, n. 24, pp. 91-133.
   </p>
   <p>
    Dialetto neogreco parlato a Cargese (Corsica), Parlangèli, O. 1952, in "Orbis", n. 1, pp. 53-54.
   </p>
   <p>
    Cumuna di Corsica suttana
   </p>
   <p>
    Cumuna di Corsica
   </p>
  </body>
 </text>
</TEI>
