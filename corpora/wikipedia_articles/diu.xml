<TEI>
 <teiHeader>
  <fileDesc>
   <titleStmt>
    <title>
     Diu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Diu"/>
     <date>
      2015-07-02T01:26:04Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Diu
   </head>
   <p>
    Per i credenti, Diu hè a persona creatrice è vardiana di u mondu. Diu hè supranaturale, immurtale, è di più trascendente o immanente à l'omu.
   </p>
   <p>
    Vede ancu à Patre, Figliu è Spiritu Santu.
   </p>
   <p>
    Diu hè aspessu cunsideratu cume u creatore di u mondu. Teologii anu datu assai attributi à e cuncezzione di Diu. A più cumuna hè quella di l'onniscienza, di l'onniputenzia, l'onnipresenzia è l'onnibenevulenza (a buntà perfetta), a simplicità divina, è l'esistenza necessaria. Diu, à volte, hè statu descrittu cume incorpurale, è a surgente di ogni obligazione morala. Quessi atributi sò tutti più o menu ammissi da u ghjudaisimu, u cristianisimu è l'islamu.
   </p>
   <p>
    Diu porta parechji nomi, cume Yawheh (יהוה) in ebreu, o Allah (الله) in arabu.
   </p>
   <p>
    I filosofi chì credenu in l'esistenza di Diu sò chjamati i teisti, cume Descartes o Santu Augustinu. Astri sò ateisti, cume Jean Paul Sartre. Baruch Spinoza hè un esempiu di filosofu chì cridia in un Diu immanente (è micca trascendente).
   </p>
   <p>
    == Credenza in Diu in Auropa ==
   </p>
   <p>
    In 2000, 53% di a populazione di u mondu s'identificava cù una di e trè maiò religione monoteiste (33% essendu cristianu, 20% musulamnu è menu di 1% ebreu) .
   </p>
   <p>
    Stu graficu mostra a repartizione di a credenza in Diu trà Auropa, cù i percentuale di quelli chì anu dettu ch'elli credenu in Diu in 2005 :
   </p>
   <p>
    == Detti, pruverbi, parole è citazione ==
   </p>
   <p>
    Diu hè mintuvatu à spessu in a litteratura è a cultura corsa. Par asempiu, in i pruverbii:
   </p>
   <p>
    Ùn trema una foglia chì Diu nùn voglia.
   </p>
   <p>
    Aghji fedi è Diu pruvvedi.
   </p>
   <p>
    Aiuta ti, Diu t'aiuta.
   </p>
   <p>
    Diu ti vardi di un bon' ghjinnaghju.
   </p>
   <p>
    Hè megliu ricumandà si à Diu chè à i so santi.
   </p>
   <p>
    Ind' eddu ùn ci n'hè, Diu purveddi.
   </p>
   <p>
    L'anima à Diu, è a ropa à chì si devi.
   </p>
   <p>
    L'anima à Diu, u corpu à a terra.
   </p>
   <p>
    L'omu pruponi è Diu disponi.
   </p>
   <p>
    Poni in terra è spera in Diu.
   </p>
   <p>
    In una ora, Diu lavora.
   </p>
   <p>
    Quandu u frate s'annega, hè vulintà di Diu.
   </p>
   <p>
    Chì Diu cerca, Diu trova.
   </p>
   <p>
    Chì ghjetta petra à Diu, in capu li ritorna.
   </p>
   <p>
    Core alegru, Diu l'aiuta.
   </p>
   <p>
    Diu ti franchi di u focu, di l'acqua è di i falsi tistimonii.
   </p>
   <p>
    Diu ti guardi da chì ùn hà russore.
   </p>
   <p>
    Diu hà fattu eppo farà.
   </p>
   <p>
    o in a ghjastema:
   </p>
   <p>
    Ch'idda ti falghi a man'di Diu.
   </p>
   <p>
    == Rifarenzi ==
   </p>
   <p>
    Religione
   </p>
  </body>
 </text>
</TEI>
