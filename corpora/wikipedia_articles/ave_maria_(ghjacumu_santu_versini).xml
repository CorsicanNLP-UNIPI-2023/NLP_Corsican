<TEI>
 <teiHeader>
  <fileDesc>
   <titleStmt>
    <title>
     Ave Maria (Ghjacumu Santu Versini)
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Ave%20Maria%20%28Ghjacumu%20Santu%20Versini%29"/>
     <date>
      2015-07-01T17:09:52Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Ave Maria (Ghjacumu Santu Versini)
   </head>
   <p>
    Ave Maria hè una puesia di l'autore è pueta in lingua corsa Ghjacumu Santu Versini (1867-1922), dettu Buscagliolu. Hè stata publicata in a rivista aiaccina "L'Eveil" in u 1922:
   </p>
   <p>
    U sole ch'ind'un nulu rossu s'adrumenta
   </p>
   <p>
    Quaghjò, daret'à e sarre pitricose è monde,
   </p>
   <p>
    Cum'è spechji face ciattulà l'onde,
   </p>
   <p>
    È d'oru frisginga sempre, quassù in a penta.
   </p>
   <p>
    Ancu un basgiu di u mare a lumirona hè spenta.
   </p>
   <p>
    È senz'aliti l'ombra ch'ingutuppa e fronde,
   </p>
   <p>
    Si spartanu l'uchjoni di e stillucce bionde;
   </p>
   <p>
    A luna ch'hè scarnita fughje è si trapenta.
   </p>
   <p>
    Quand'ellu sbarsa di pace u fiuminale
   </p>
   <p>
    Una voce d'argentu in aria sona è canta...
   </p>
   <p>
    U pasturellu impunta è preca à u so mutale.
   </p>
   <p>
    Ùn sò s'è in le ciccone, è quandi a ghjente more,
   </p>
   <p>
    A campana hè voce di Diu, voce santa,
   </p>
   <p>
    Ma sò chì l'Ave Maria m'aisa u core.
   </p>
   <p>
    ==Referenze==
   </p>
   <p>
    Ceccaldi, Matteiu (1976) Antulugia di a litteratura corsa - Anthologie de la littérature corse, Klincksieck: Paris
   </p>
   <p>
    Cristianisimu
   </p>
  </body>
 </text>
</TEI>
