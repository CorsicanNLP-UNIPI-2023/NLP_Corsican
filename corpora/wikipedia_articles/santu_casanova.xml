<TEI>
 <teiHeader>
  <fileDesc>
   <titleStmt>
    <title>
     Santu Casanova
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Santu%20Casanova"/>
     <date>
      2018-04-30T15:19:42Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Santu Casanova
   </head>
   <p>
    Santu Casanova (Azzana, 3 lugliu 1850 - Livornu, 27 dicembre 1936) fù un scrittore in lingua corsa, unu di i babbi di a literatura corsa muderna.
   </p>
   <p>
    == Biugrafia ==
   </p>
   <p>
    Santu Casanova nascì u 3 di lugliu di u 1850 in Azzana.
   </p>
   <p>
    Santu Casanova cuminciò à scrive in talianu, è si staccanu l'opare Meraviglioso Testamento di Francesco, Morto in Cargese il 18 Maggio 1875 in lu 1876, Contrasto Curioso fra un Guagnese e un Chiglianese in lu 1876 è La Morte e i Funerali di Spanetto, in lu 1892.
   </p>
   <p>
    In soprapiù fundò in u 1889, u prima ghjurnale in lingua corsa : "A Tramuntanella, Fresca è Zitella". Divinterà in u 1896 A Tramuntana (u titulu longu essendu "A Tramuntana, Fresca è Sana"), un sittimanale sataricu in lingua corsa chì averà assai successu è chì serà publicatu sin'à u 1914. A rivista tratta di tutti i sughjetti: ecunomichi, suciali, scentificichi, literarii, pulitichi. Fin'à a so morte, Santu Casanova hè statu u dirittore di A Tramuntana, in chì avarà pruvatu à fissà l'ortograffia di u corsu. Firmava l'articuli è i testi cù unu di i pseudonimi: Ziu Santu, U Monacu, U Piligrinu, U Gobbu, U Paisanu. Ind'è sta rivista sò stati publicati tutti i vinturi autori in lingua corsa, frà quelli Petru Rocca.
   </p>
   <p>
    Dopu guerra, cuntinuò di prumove a lingua corsa, per via di l'associu A Lingua Corsa chì fù fundata in u 1921. Publicò dinù in Bastia in u 1927 una raccolta di raconti è testi in prosa intitulata Primavera Corsa è una raccolta di puesie di prima trinca: Fiori di Cirnu, in u 1930.
   </p>
   <p>
    Hè statu suspittatu è ancu accusatu d'esse irridintistu à a fine di a so vita.
   </p>
   <p>
    Santu Casanova morse in Livornu in u 1936. Ma e so cennere funu cullucate in u so paese d'Arburi in u 1962.
   </p>
   <p>
    == Opere==
   </p>
   <p>
    ===In talianu===
   </p>
   <p>
    Meraviglioso Testamento di Francesco, Morto in Cargese il 18 Maggio 1875 (1876)
   </p>
   <p>
    Dialetto Corso (1876)
   </p>
   <p>
    Contrasto Curioso fra un Guagnese e un Chiglianese (1876)
   </p>
   <p>
    La Morte e i Funerali di Spanetto (1892): cumpostu da 125 sistini
   </p>
   <p>
    ===In corsu===
   </p>
   <p>
    ====Puesia====
   </p>
   <p>
    Fiori di Cirnu: publicatu in u 1930, cumprende L'invernu in Corsica, Cantu di malincunia, Corsica Ponte Novu
   </p>
   <p>
    A primavera in Arburi: publicatu in L'Annu Corsu in u 1923
   </p>
   <p>
    Corsica publicatu in u 1931 in l'Almanaccu populare di Corsica
   </p>
   <p>
    ====Prosa====
   </p>
   <p>
    L'urticellu: publicatu in L'Annu Corsu in u 1924
   </p>
   <p>
    A Lingua Corsa: publicatu in Primavera Corsa in u 1927
   </p>
   <p>
    Tiadoru Poli, banditu: publicatu in L'Annu Corsu in u 1932
   </p>
   <p>
    ====Teatru====
   </p>
   <p>
    Dialogu di Petru è Martinu: una scenetta publicata u 12 ghjugnu di u 1892 cù u pseudonimu di Brandu, in u ghjurnale bunapartistu Le Drapeau, chì era direttu tandu da l'avvucatu Francescu Nicoli
   </p>
   <p>
    == Note ==
   </p>
   <p>
    == Bibliugrafia ==
   </p>
   <p>
    Santu Casanova, Maraviglioso Testamento di Francesco, morto in Cargese, il 18 maggio 1875 (1876), Aiacciu, stamp. di G. Pompeani
   </p>
   <p>
    Santu Casanova, La Morte è i Funerali di Spanetto (1892), Bastia, Ollagnier
   </p>
   <p>
    Santu Casanova, Primavera Corsa (1927), Bastia, Cordier
   </p>
   <p>
    Santu Casanova, Fiori di Cirnu(1930) Bastia, stamp. di A. Muvra, Da l'Autore
   </p>
   <p>
    Santu Casanova, L'invernu in Corsica, traduzzione da Dumenicu Poli, 2003, Accademia corsa
   </p>
   <p>
    Ghjacumu Fusina, Santu Casanova, in Serpentini, Antone Lurenzu (dir.), Dizziunariu storicu di a Corsica, Albiana, 2006
   </p>
   <p>
    ==Ligami==
   </p>
   <p>
    I pueti d'Arburi, Santu Casanova è Petru Santu Leca
   </p>
   <p>
    Thiers, Ghjacumu, Santu Casanova è a lingua corsa, 1992, Adecec
   </p>
   <p>
    Videu: L'Urticellu, lettu da Antone Ciosi
   </p>
   <p>
    Santu Casanova, articulu annantu à  rivista in linea Tempi
   </p>
   <p>
    ==Da vede dinù==
   </p>
   <p>
    Arburi
   </p>
   <p>
    Petru Santu Leca
   </p>
   <p>
    Litteratura corsa
   </p>
  </body>
 </text>
</TEI>
