<TEI>
 <teiHeader>
  <fileDesc>
   <titleStmt>
    <title>
     Furesta di Bonifatu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Furesta%20di%20Bonifatu"/>
     <date>
      2016-03-08T18:56:00Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Furesta di Bonifatu
   </head>
   <p>
    A furesta di Bonifatu hè unu massicciu furestieru di u Nordupunente di a Corsica. Si stende annantu à una superficia di più di 3000 ettari. Hè una furesta territuriale, pruprietà di a Cullittività territuriale di Corsica.
   </p>
   <p>
    == Geugrafia==
   </p>
   <p>
    A furesta di Bonifatu hè situata annantu à u territoriu di a cumuna di Calenzana, à u sudu di Moncale, in u circondu calvese. Hè situata à 20 chilomitri da Calvi è da u mare.
   </p>
   <p>
    A furesta di Bonifatu si trova annantu à e limite Nordupunente di u Parcu naturale regiunale di Corsica.  Hè attravirsata da a Figarella. Inchjuvata in a so parte Nordestu in a vasta furesta cumunale di Calenzana è Moncale, occupa incù quessa i fianchi à e pendite à spessu assai erte di tuttu u circulu di Bonifatu, stendendu si trà 300 è 2000 m d'altitudine.
   </p>
   <p>
    E terre sò silicee è pocu prufonde (terre brune acide), a roccia matre essendu per u più granulita.
   </p>
   <p>
    === U circulu di Bonifatu ===
   </p>
   <p/>
   <p>
    Hè furmatu da una linia di cresta cumposta d'alti vertici chì sò da u nordu à u sudu :
   </p>
   <p>
    U Capu Ghjovu (1629 m)
   </p>
   <p>
    U Monte Curona (2144 m) - Rifughju d'Ortu di Piobbu (1560 m)
   </p>
   <p>
    U Capu Ladruncellu (2145 m)
   </p>
   <p>
    A Punta Ghjalla (2085 m)
   </p>
   <p>
    U Capu à u Carrozzu (2139 m) - Rifughju di Carrozzu (1260 m)
   </p>
   <p>
    U Capu di a Marcia (2154 m)
   </p>
   <p>
    A Muvrella (2148 m)
   </p>
   <p>
    E Penne Rosse (1992 m)
   </p>
   <p>
    U Capu di Meta di Filu (1819 m)
   </p>
   <p>
    U Capu à u Ceppu (1951 m), puntu più altu di u duminiu di a furesta territuriale di Bonifatu
   </p>
   <p>
    U Capu Furmiculaghiu (1713 m)
   </p>
   <p>
    Punta di Bonassa (1179 m).
   </p>
   <p>
    'Ssa linia di cresta chì delimiteghja u bacinu di a Figarella, hè framezata di barre rucciose è di foce chì frà e più cunnisciute si ponu mintuvà:
   </p>
   <p>
    a Bocca di Tartagine (1852 m)
   </p>
   <p>
    a Foce d'Avartuli (1898 m)
   </p>
   <p>
    a Bocca di a Muvrella (2025 m)
   </p>
   <p>
    a Bocca di Maghine (1798 m)
   </p>
   <p>
    a Bocca di Bonassa (1152 m).
   </p>
   <p>
    'Sse foce erte permettianu in i tempi a cumunicazione incù e valle vicine di Tartagine, d'Ascu è di u Fangu per l'attività pasturecce è rurale, cum'è a muntagnera oghje abbandunata.
   </p>
   <p>
    == Storia ==
   </p>
   <p/>
   <p>
    In i tempi, u principe Petru Nabuleone Bonaparte ci pussedia un casinu oghje arruvinatu.
   </p>
   <p>
    A furesta di Bonifatu hè gistita da l'ONF.
   </p>
   <p>
    U situ ùn hè micca abitatu. Eccetuatu a casa furestiera, sola un'osteria hè aperta in staghjone turistica.
   </p>
   <p>
    == Accessu ==
   </p>
   <p/>
   <p>
    Situatu in u circondu di Calvi, una stazione balneare apprizziata mentre a staghjone estiva è prossima d'una vintina di chilomitri, u situ hè assai friquintatu d'istate.
   </p>
   <p>
    Solu u stradone D251 permette di ghjunghje ci. 'Ssa piccula strada hè situata vicinu à a vadina Figarella, è cunduce sin'à l'intrata di u situ pocu dopu a casa furestiera di Bonifatu è ci si termineghja quì. Ci hè un parcheghju à l'intrata, faccia à un'osteria, à 538 metri d'altitudine.
   </p>
   <p>
    Una particularità di a D251 hè ch'ella attraversa u campu di tiru di Campanella.
   </p>
   <p>
    == Flora==
   </p>
   <p>
    Cullendu versu u circulu di Bonifatu, si scontra prima à u pianu suttanu à sulivu, i pini marittimi (16 %) à mezu à machja, po e lecce (5 %) in fondu di un vallu umitu. U pianu supranu sin'à un'altezza massima di 900 metri, ùn fermanu à l'invercia ch'è i pini larici (10 %) cum'è dignalocu in altrò in e muntagne di Corsica. U restu di a superficia vene à dì 69 % hè cumpostu d'altre essenze è di scogli.
   </p>
   <p>
    == Fauna ==
   </p>
   <p>
    A fauna selvatica hè di prima trinca. L'acula reale è l'altore barbutu arieghjanu qualchì volta sopra à e creste.
   </p>
   <p>
    A zittula corsa, picculu acellu endemicu, nichja in i vechji pini larici. Si cunnosce faciule chì percorre i fusti di i pini a capu in ghjò.
   </p>
   <p>
    S'è u cignale hè abundante in a furesta, e muvre si facenu più discrete, ùn friquintendu ch'è e zone micca buscose in altitudine.
   </p>
   <p>
    == Priculi ==
   </p>
   <p/>
   <p>
    Cum'è tutte e fureste di Corsica, a furesta di Bonifatu hè assai vulnerabile à u focu. Hè messa sottu alta surviglianza mentre l'estate sanu. I pannelli sò stati messi in piazza per avvirtisce i visitadori è i marchjadori di i priculi in furesta è in muntagna, ma ancu annantu à u fiume di a Figarella per via di fiumare è di pussibili timpurali d'estate.
   </p>
   <p>
    In i tempi, hà cunnisciutu periodi dugliosi incù parechji incendii micidiaghji. In u 1982 quattru marchjadori avianu persu a vita in un incendiu.
   </p>
   <p>
    == Girandulate ==
   </p>
   <p/>
   <p>
    A furesta di Bonifatu offre parechji pussibilità di girandulate incù u GR Trà Mare è Monti chì l'attraversa, è duie variante di u GR 20 chì permettenu di righjunghje lu, vene à dì per u rifughju di Piobbu (1564 m) sottu Monte Curona (2144 m), vene à dì per u rifughju di Carrozzu (1259 m) sottu a Punta di Spasimata (1863 m).
   </p>
   <p>
    Parechji circuiti in rebbiu sò dinù mintuvati à l'intrata.
   </p>
   <p>
    Ci sò dinù e pussibilità di spuntinà à l'osteria è in i rifughji in muntagna.
   </p>
   <p>
    == Note ==
   </p>
   <p>
    == Da vede dinù ==
   </p>
   <p>
    Furesta
   </p>
   <p>
    Biodiversità
   </p>
   <p>
    == Bibliugrafia ==
   </p>
   <p>
    Bonnieux F., Carpentier A., Paoli J.C., 2006. Priurità di i residenti è di i visitadori per a prutezzione è l'accunciamentu di a furesta in Corsica: esempiu di a furesta di Bonifatu. Rivista Furestiera Francese, vul. 58 n°2, pp. 167-181 (in francese)
   </p>
   <p>
    Bonifatu
   </p>
  </body>
 </text>
</TEI>
