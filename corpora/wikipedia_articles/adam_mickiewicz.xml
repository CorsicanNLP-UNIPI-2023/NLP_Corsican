<TEI>
 <teiHeader>
  <fileDesc>
   <titleStmt>
    <title>
     Adam Mickiewicz
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Adam%20Mickiewicz"/>
     <date>
      2018-06-16T12:51:47Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Adam Mickiewicz
   </head>
   <p>
    Adam Mickiewicz (Zaosie, 24 di dicembre 1798 - Costantinopoli, 26 novembre 1855) hè consideratu u più poeta illustre polaccu.
   </p>
   <p>
    == Biografia ==
   </p>
   <p>
    Adam Mickiewicz hè natu u 24 di dicembre 1798 à Zaosie, vicinu à Nowogródek, l'anticu Gran Ducatu di Lituania da una famiglia di anticu lignaghju, ma arruvinata. A so furmazione culturale, di tipu classicu, hè stata cumplittata à l'Università di Vilnius da u 1815 à u 1819. Da u 1819 à u 1823 esercitò l'attività di prufessore à Kowno.
   </p>
   <p>
    Dopu esse si interessatu à i filosofi francesi illuministi com'è Voltaire, prestu cuminciò à passionà si à i capulavori di i grandi scrittori rumantichi Schiller è Byron.
   </p>
   <p>
    À Vilnius si affiliò à una sucietà secreta cunnisciuta incù u nome di "Filomati è Filareti". Fortemente criticu per rapportu à u "paternu abbracciu" russiu annantu à u regnu polaccu, in u 1823 fù arrestatu da a pulizia russia incù altri acculiti di a setta. Fù imprighjunatu qualchì mese è ùn vultò mai più in i so terre. Visse quindi à Odessa, Mosca è San Petruburgu, stringhjendu ligami incù numerosi scrittori russii, frà i quali Alexandr Pushkin.
   </p>
   <p>
    == E so opare ==
   </p>
   <p>
    Com'è pueta cuminciò à raccoglie i primi successi incù l'opara Ballady i romanse (Ballate è Rumanze) di u 1822 chì apre l'età rumantica in a letteratura polacca. U prefaziu di l'opara hè una fotografia annantu à a litteratura di l'Europa occidentale.
   </p>
   <p>
    Durante u so esiliu Mickiewicz hà scrittu frà altru Konrad Wallenrod (1828), un puema filosoficu chì hà ispiratu a ghjuvantù polacca in a lotta contru l'oppressione. In issa opara un Maestru Lituanu di l'Ordine Teutonicu dimolisce e so attività.
   </p>
   <p>
    In u 1825 Mickiewicz si trova in Crimea è publicheghja a so opara erotica Sonety krymskie (Sonetti di Crimea, 1826). Hè stata ispirata da u panorama di a steppa, a so anima è a so mente sò sempre più assorbite da i so sentimenti naziunalisti. Ma l'opara, a più importante par i polacchi hè Pan Tadeusz (Signori Taddeo) - un poema di 12 libri, chjamatu "epopeia naziunali".
   </p>
   <p>
    Adam Mickiewicz hà ancu fattu traduzione in polaccu d'opare di autori taliani: Francesco Petrarca è Dante Alighieri.
   </p>
   <p>
    Mickiewicz, Adam
   </p>
   <p>
    Polaccu
   </p>
   <p>
    Mickiewicz
   </p>
   <p>
    Mickiewicz, Adam
   </p>
  </body>
 </text>
</TEI>
