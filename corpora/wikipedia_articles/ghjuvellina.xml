<TEI>
 <teiHeader>
  <fileDesc>
   <titleStmt>
    <title>
     Ghjuvellina
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Ghjuvellina"/>
     <date>
      2016-05-07T14:00:18Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Ghjuvellina
   </head>
   <p>
    A Ghjuvellina hè una regione minore di Corsica in u centru nordu di l'isula, annantu à a sponda manca di u Golu. U so capilocu storicu hè U Pratu di Ghjuvellina.
   </p>
   <p>
    == Geugrafia ==
   </p>
   <p>
    A Ghjuvellina hè custituita, da u nordu à u sudu, di i territorii di e cumune di :
   </p>
   <p>
    Pedigrisgiu
   </p>
   <p>
    Upulasca
   </p>
   <p>
    U Pratu di Ghjuvellina
   </p>
   <p>
    I Castiglioni.
   </p>
   <p>
    Di e quattru cumune, sola Upulasca si trova in u Parcu naturale regiunale di Corsica.
   </p>
   <p>
    === Cumpusizione ===
   </p>
   <p>
    ==== Pedigrisgiu ====
   </p>
   <p/>
   <p>
    Pedigrisgiu occupa u quartu nordestu di a regione minore. U so territoriu hè u più bassu di a Ghjuvellina. U paese hè situatu à un'altitudine media di 350 m. 'Ssu paese di caratteru, hè tipicu di a rigione incù e so chjassi stretti è e so case alte incù e facciate austere.
   </p>
   <p>
    ==== Upulasca ====
   </p>
   <p/>
   <p>
    Upulasca occupa a parte nordupunente di a Ghjuvellina. Incù una superficia di 10.24 km2,  hè a più cumuna chjuca di a regione minore. U paese hè situatu in muntagna, annantu à unu spronu rucciosu à un'altitudine media di 700 metri.
   </p>
   <p>
    ==== U Pratu di Ghjuvellina ====
   </p>
   <p/>
   <p>
    U Pratu di Ghjuvellina occupa a parte sudestu di a Ghjuvellina. Situatu à fiancu di muntagna, u paese incù e case antiche rinnuvate, hè cumpostu di trè paisoli scalinati.
   </p>
   <p>
    ==== I Castiglioni ====
   </p>
   <p>
    I Castiglioni hè a cumuna a più stesa di i 4 incù una superficia di 23.17 km2. Si stende annantu à un quartu sudupunente di a Ghjuvellina. U paese hè situatu à 726 m d'altitudine, annantu à unu spronu rucciosu.
   </p>
   <p>
    === Rilievu ===
   </p>
   <p>
    U so territoriu si stende dapoi u massicciu muntosu di e Penne Rosse à punente sinu à u fiume Golu à livante. 'Ssu massicciu culmina à u monte Traunatu (2180 m - I Castiglioni è Ascu) è cumprende dinù a Rundinaia (1658 m), massicciu di forche caru à l'abitanti di I Castiglioni.
   </p>
   <p>
    Hè unu di i bacini virsanti à manca di u Golu incù parechji picculi fiumicelli chì nascenu annantu à i fianchi di u massicciu. Dui fiumicelli cullettanu l'acqua di e vadine è alimenteghjanu u Golu, u fiumicellu di Fiuminale à u nordu è u fiumicellu di Canavaghjola à u sudu.
   </p>
   <p>
    In e parte basse, a terra porta i stimmi d'una disfuristazione anziana operata per crià zone di cultura. E masgere cusì ch'è i muri di chjuditura in petra secca, i pagliaghji, sò visibili ancu in i posti induve a natura hà ripigliatu i so dritti dapoi a disertificazione di l'internu. E fureste di basse lecce dichjarinati coprenu ormai i circondi di e strade è di i paesi. Annantu à l'alture, si scoprenu boschi più densi d'alte lecce verde, di pini sopra à Upulasca eppo a roccia nuda di e Penne Rosse.
   </p>
   <p>
    L'allevu vaccinu per u più, ferma l'attività principale di a rigione.
   </p>
   <p>
    === Accessu ===
   </p>
   <p>
    A Ghjuvellina hè attravirsata da u  nordu à u sudu da u stradone D18 dapoi a so cunghjunzione incù a RN 193 à u locu dettu Taverna (Pedigrisgiu) sin'à i circondi di Ponte è Castirla, un paisolu di Castirla. A D18 cuntinueghja sin'à Corti. Ella dessert i 4 paesi di a regione minore.
   </p>
   <p>
    U stradone D118 chì nasce à l'intrata nordu di a lucalità di Francardu (Omessa) pinetra in a Ghjuvellina per Pratu.
   </p>
   <p>
    == Storia ==
   </p>
   <p>
    A Ghjuvellina era occupata à u Medievu. Mentre a siconda mità di u seculu XI, à u mumentu di u rinnovu di a chjesa di Corsica, u territoriu di l'isula hè riurganizatu. E cinqui diocese sò frammintate. U Cismonte attuale era divisu in quaranta ottu pieve. A Ghjuvellina facia parte di a pieve di Caccia, in u viscuvatu di Mariana.
   </p>
   <p>
    E tistimunianze di u passaghju di i Pisani è di i genuvesi sò numerosi, niente ch'è incù e vistighe à U Pratu di Ghjuvellina di l'anziana cappella piuvana rumanica San Cervone di u seculu XII, di l'inseme furtificatu di u Castellu di Serravalle custruitu prubabilmente à u seculu XIII, di a torra genuvese quatrata di l'Monte Albanu, una di i raru torre chì si trovanu à l'internu di l'isula, à tempu cù altre ruvine è i ponti annantu à u Golu. L'esistenza di ponti genuvesi permette di stabilisce ch'è in i tempi, a Ghjuvellina era attravirsata da stradelli di muntagnera chì servianu dinù à u cummerciu di ropa trà l'internu di l'isula è u so litturale, orientale o balaninu.
   </p>
   <p>
    Da u seculu XVI à u seculu XVIII, a pieve di Ghjuvellina fù sottu à a duminazione genuvese.
   </p>
   <p>
    == Note ==
   </p>
   <p>
    == Da vede dinù ==
   </p>
   <p>
    U Pratu di Ghjuvellina
   </p>
   <p>
    I Castiglioni
   </p>
   <p>
    Pedigrisgiu
   </p>
   <p>
    Upulasca
   </p>
   <p>
    e Penne Rosse
   </p>
   <p>
    U Parcu naturale regiunale di Corsica
   </p>
   <p>
    Corsica
   </p>
  </body>
 </text>
</TEI>
