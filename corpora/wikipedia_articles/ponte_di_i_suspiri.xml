<TEI>
 <teiHeader>
  <fileDesc>
   <titleStmt>
    <title>
     Ponte di i Suspiri
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Ponte%20di%20i%20Suspiri"/>
     <date>
      2019-06-02T07:36:55Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Ponte di i Suspiri
   </head>
   <p>
    U ponte di i Suspiri (o Ponti di i Suspiri) hè un di i ponti più celebri di Venezia.
   </p>
   <p>
    == Discrizzione è storia ==
   </p>
   <p>
    U ponte di i Suspiri hè custruitu in petra d'Istria, in stile baroccu, è fù rializatu à l'iniziu di u XVII seculu annantu à un prugettu di l'architettu Antonio Contin, figliolu di Bernardino Contin per ordine di u doge Marinu Grimani, di u quale a stemma ci hè sculpitu.
   </p>
   <p>
    Stu ponte caratteristicu di Venezia, situatu à poca distanza da piazza San Marcu, scavalca u riu di Palazzu cullighendu incù un doppiu passaghju u Palazzu Ducale à e Prighjone Nove, u prima edifiziu à u mondu custruitu per esse ghjustu appuntu una prighjone. Servia da passaghju per i reclusi da queste prighjone à l'uffici di l'Inquisitori di Statu per esse ghjudicati.
   </p>
   <p>
    Cunnisciutu in tuttu u mondu, hè fotografiatu da i turisti pruvinenti da u mondu intrevu, da i soli dui posti da i quali hè osservevule, (più ch'è da e gondule) vene à dì da u ponte di a Canonica è da u ponte di a Paglia. L'hè statu attribuitu 'ssu nome perchè sicondu a legenda, da stu ponte si sintianu i suspiri di i cundannati, mentre eranu condutti in prighjone. Siont'è 'ssa legenda, à i tempi di a Serenissima, i prighjuneri, attravirsendu lu, suspiravanu davante à a pruspettiva di vede per l'ultima volta u mondu esternu. 'Ssa parte di a legenda parò, hè priva di fundamentu, chì da l'internu di u ponte a vista versu l'esternu hè guasi nulla.
   </p>
   <p>
    U termine suspiri vene per indicà l'ultimi rispiri ch'è i cundannati emittianu in u mondu liberu, perchè una volta cundannati in a Ripublica di i Dogi ùn si pudia vultà à daretu.
   </p>
   <p>
    == Ponti di i Suspiri in u mondu ==
   </p>
   <p>
    Esistenu parechje strutture dinuminate ponte di i Suspiri tantu in Cambridge ch'è in Oxford, in Inghilterra. A prima appartene à u college universitariu St. John's, a siconda, chì curiusamente richjama di manera diretta u ponte di Rialto, appartene à u college Hertford. Inoltre, in u distrittu di Barranco, in Lima, (capitale di u Perù), s'ammira un "puente de los Suspiros", puntu emblematicu di stu distrittu è un di i lochi più romantichi di a cità.
   </p>
   <p>
    Ancu à New York ne esiste una copia, o, per megliu dì, una "citazione mudernizata", chì serve da culligamentu trà dui edifizii di u cumplessu di a Metropolitan Life Insurance Company Tower, un grattacelu direttamente inspiratu da u campanile di San Marcu.
   </p>
   <p>
    == Imagine ==
   </p>
   <p>
    == Note ==
   </p>
   <p>
    == Bibliugrafia ==
   </p>
   <p>
    Venezia, Touring Club Talianu, Milanu 2002.
   </p>
   <p>
    == Da vede dinù ==
   </p>
   <p>
    Antonio Contin
   </p>
   <p>
    Piomba
   </p>
   <p>
    Palazzu Ducale di Venezia
   </p>
   <p>
    Piazza San Marcu
   </p>
   <p>
    Suspiri
   </p>
   <p>
    Suspiri
   </p>
   <p>
    Suspiri
   </p>
   <p>
    Suspiri
   </p>
   <p>
    Palazzu Ducale di Venezia
   </p>
   <p>
    ==Fonte==
   </p>
   <p>
    'Ss'articulu pruvene in parte o in tutalità da l'articulu currispundente di a wikipedia in talianu.
   </p>
  </body>
 </text>
</TEI>
