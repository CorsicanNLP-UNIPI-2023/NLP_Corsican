<TEI>
 <teiHeader>
  <fileDesc>
   <titleStmt>
    <title>
     Marignana
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Marignana"/>
     <date>
      2015-05-01T12:50:10Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Marignana
   </head>
   <p>
    Marignana hè una cummuna di u dipartimentu di a Corsica suttana. Hè appesu u paese à a muntagna à un'altura media di 730 metri. Hè postu à circa 65 chilometri da Aiacciu, ind'un cantone chjamatu ufficialmente "Dui Sevi", ma u rughjone vene suvente chjamatu "Pumonte" da i so propii abitanti, puru chì u nome "Pumonte" possa insignà a Corsica suttana sana. Si trovanu dui paisoli annant'à i listessi tarreni cumunali : Chidazzu à 1,5 chilometri da Marignana, è Revinda luntanu circa 15 chilometri è chì suprania à Carghjese. Ci hè circa 70 abitanti d'invernu, chjamati i Marignanesi. A pupulazione cresce di solitu in fin'di sittimana, ma masimu durante e vacanze. Durante i mesi istatini, sì pò alzà a pupulazione à 500 parsone mentre uni pochi di ghjorni ma si mantene piuttostu intorn'à 300 abitanti di regula. U santu patrone di u paese hè San Ghjacumu, è a festa patrunale accade a prima duminicata dopu u 25 di lugliu, ghjornu di a San Ghjacumu.
   </p>
   <p>
    Ci hè dui caffè, un ustaria è una buttighella induv'ellu si pò truvà calchì roba da manghjà è a stampa più sparta.
   </p>
   <p>
    Hè u paese di Versini Dumenicantone (Marignana 1872- Aiacciu 1950) dettu Maistrale, ch'hà cullaburatu à u ghjurnale A Muvra di Petru Rocca.
   </p>
   <p>
    Hè dinò quellu di u scrittore è pueta Ghjacumu Santu Versini (Marignana 1867 - Aiacciu 1922), fundadore incù Saveriu Paoli di a rivista A Cispra, è stututore di prufissione.
   </p>
   <p>
    Ci hè ancu natu Coppolani Savieru (Marignana 1866 - Mauritania 1905), cunquistadore pacificu di a Mauritania, è dopu u so amministratore.
   </p>
   <p>
    == Giugrafia ==
   </p>
   <p>
    == Storia ==
   </p>
   <p>
    Si cunnosce poche cose à prupositu di u stabulimentu di a ghjente in Marignana, ma hè cunsidaratu u paese cum'è un locu di trasforu di i pastori niulinchi trà a piaghja è a muntagna. Magaru si saranu prima stallati in Chidazzu innanzu di cullà appena insù ver'di Marignana.
   </p>
   <p>
    == Merri ==
   </p>
   <p>
    Massoni Martinu hè u merri attuale di Marignana dipoi l'alizzione di u 09/03/2008. Succede à Versini Salvadore ch'hè statu merri da u 1983 fin'à u 2008.
   </p>
   <p>
    == Rifarenzi ==
   </p>
   <p>
    == Liami ==
   </p>
   <p>
    Scuparta di a Corsica : aspetti storichi è culturali di a Corsica, futtò di paesi. Situ in cuncipimentu.
   </p>
   <p>
    Marignana è u so circondu
   </p>
   <p>
    Paese di Marignana : u paese di Marignana in futtografie è fatti  storichi è geugrafichi.
   </p>
   <p>
    ==Da vede dinù==
   </p>
   <p>
    Ghjacumu Santu Versini
   </p>
   <p>
    Cumuna di Corsica suttana
   </p>
   <p>
    Cumuna di Corsica
   </p>
  </body>
 </text>
</TEI>
