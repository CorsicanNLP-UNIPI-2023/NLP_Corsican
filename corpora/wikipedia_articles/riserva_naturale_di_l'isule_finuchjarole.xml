<TEI>
 <teiHeader>
  <fileDesc>
   <titleStmt>
    <title>
     Riserva naturale di l'Isule Finuchjarole
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Riserva%20naturale%20di%20l%27Isule%20Finuchjarole"/>
     <date>
      2016-05-14T14:42:45Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Riserva naturale di l'Isule Finuchjarole
   </head>
   <p>
    A riserva naturale di l'Isule Finuchjarola hè una riserva naturale di Corsica. Classificata in u 1987,  si stende annantu à una superficia di trè ettari è pruteghje un arcipelagu cumpostu di trè isulotti à u nordestu di u Capicorsu chì ghjova da situ di nidificazione per una spezia endemica di u mare Terraniu: l'acula marina corsa.
   </p>
   <p>
    == Lucalisazione ==
   </p>
   <p>
    U territoriu di a riserva naturale si trova annantu à a cumuna cismuntinca di Ruglianu. Hè custituitu d'un arcipelagu di trè isulotti, l'Isule Finuchjarole, vicinu à a costa à u nordestu di u Capicorsu. A superficia tutale di a riserva hè di 3 ettari, ciò chì ne face a più chjuca di e riserve naturale di Corsica.
   </p>
   <p>
    == Storia di u situ è di a riserva ==
   </p>
   <p>
    L'isulotti sò desertichi è cuperti da una vegetazione bassa è adatta à u sale. Una torra genuvese fubbe edificata in u 1594 annantu à l'isulottu u più altu.
   </p>
   <p>
    == Ecolugia ==
   </p>
   <p>
    U scopu principale di a riserva naturale hè di pruteghje i siti di nidificazione di l'acula marina corsa.
   </p>
   <p>
    === Flora ===
   </p>
   <p>
    L'arcipelagu hè marcatu da a prisenza in abbundanza di finochju chì dà u nome à l'arcipelagu. Ci sò dinù annantu à l'isulotti assai taravelli è porri selvatichi.
   </p>
   <p>
    === Fauna ===
   </p>
   <p>
    Oltre l'acula marina corsa, numerose spezie d'acelli stanu annantu à l'arcipelagu, in particulare u marangone, a terraghjola russiccia, a capinera scupaghjola, a capinera curpettirossa, a capinera ochjirossa è l'acula marina.
   </p>
   <p>
    Ci si trovanu dinù trè spezie di rettili : l'aciartula tirrenica (rodulphisimonii) spezia endemica di l'arcipelagu, u Phyllodactylus europaeus è a Tarentola Mauritanica è annantu à e rive, un molluscu minacciatu, a laparedda maiori.
   </p>
   <p>
    ==Prutezzione ==
   </p>
   <p>
    L'accessu à a riserva naturale ùn hè micca autorizatu à u publicu.
   </p>
   <p>
    == Amministrazione, pianu di gistione, rigulamentu ==
   </p>
   <p>
    A riserva naturale hè gistita da l'Associu Finuchjarola-Punta di u Capicorsu. A riserva face parte di a reta di e Riserve naturale di Corsica.
   </p>
   <p>
    L'isule Finuchjarola sò un situ classificatu pruprietà di u Cunsirvatoriu di u litturale.
   </p>
   <p>
    Cum'è riserva naturale , face parte di a reta di e Riserve naturale di Corsica.
   </p>
   <p>
    U situ hè chjusu à u publicu da u 1 di marzu à u 31 d'aostu, incù interdizzione di sbarcu. L'ammogliu hè interditu tuttu l'annu in un raghju di u 200 metri.
   </p>
   <p>
    === Stuvigli è statutu ghjuridicu ===
   </p>
   <p>
    A riserva naturale hè statu criata da u dicretu n°87-494 di u 29 di ghjugnu di u 1987.
   </p>
   <p>
    === Articuli cunnessi ===
   </p>
   <p>
    e Riserve naturale di Corsica
   </p>
   <p>
    == Note ==
   </p>
  </body>
 </text>
</TEI>
