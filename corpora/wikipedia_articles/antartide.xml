<TEI>
 <teiHeader>
  <fileDesc>
   <titleStmt>
    <title>
     Antartide
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Antartide"/>
     <date>
      2015-07-16T12:58:02Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Antartide
   </head>
   <p>
    L'Antartide hè u cuntinente più meridionale di a Terra. Hè guasgi tutalmente dentru à u circulu polare è hè circondatu da l’oceanu. Hè u quintu cuntinente più grande, è 98% sò coperti da u ghjacciu.
   </p>
   <p>
    Hè u cuntinente u più freddu, seccu è ventosu è tene l’altezza media a più alta di tutti i cuntinenti. L’Antartide hè cunsideratu cum’è un desertu incù 200mm di precipitazione à l’annu nantu à e coste (ancu menu in le terre).
   </p>
   <p>
    Ùn ci hè un abitante umanu permanente ma ci stanu sempre da 1000 à 5000 parsone ind’e sfarente stazioni scientifiche spaperse nantu à u cuntinente. Solu organismi adattati à u freddu ci sopravivenu.
   </p>
   <p>
    A prima osservazione certa di l’Antartide era in lu 1820 da a spedizione russia di Fabian Gottlieb von Bellingshausen è Mikhail Lazarev. In lu 19u seculu, u cuntinente ùn interessava à nimu, per via di e sò cundizioni estreme è di a mancanza di rissorse.
   </p>
   <p>
    U nome Antartide vene da u Grecu antarktikos, « oppostu à u nord ».
   </p>
   <p>
    U trattatu di l’Antartide fù firmatu in lu 1959 da 12 paesi. Oghje 46 paesi l’hannu firmatu. Stu trattatu pruibisce l’attività militare è u sfruttamentu minieru, aiuta a ricerca scientifica è pruteghje l’ecozona di u cuntinente.
   </p>
  </body>
 </text>
</TEI>
