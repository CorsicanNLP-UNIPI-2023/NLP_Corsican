<TEI>
 <teiHeader>
  <fileDesc>
   <titleStmt>
    <title>
     Cheiluschisgiu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Cheiluschisgiu"/>
     <date>
      2015-07-02T09:35:22Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Cheiluschisgiu
   </head>
   <p>
    A cheiluschisgiu o labiuschisgiu hè una malfurmazioni cungenita duvuta à un'anumalia di sviluppu, cumunamenti è vulgaramenti cunnisciuta com'è labbru livrinu, ma incù un cunnotatu appena negativu. S'è u schisgiu, in più di u labbru, cuncerna ancu l'alviolu unghjivali, hè difinitu tandu com'è cheilugnatuschisgiu. Un' iputesa di natura statistica chì riguarda a dirivazioni di st' anumalia, metti in causa l'Herpes Labiali chì culparia u fetu intornu à u quartu mesi di gistazioni, trasmittendu sta malfurmazioni à u futuru neunatu.
   </p>
   <p>
    == Cheiluschisgiu ==
   </p>
   <p>
    Murfulugicamenti u labbru livrinu pò varià da una piccula incisura nantu à u labbru supiriori di u neunatu, finu à a so siparazioni cumpletta chì si stendi prima di u pavimentu di i fossi nasali. In genaru u labiuschisgiu s'accumpagna d'anumalii di i cartilagini è di l'ossa nasali, anumalii di i denti (assenza, difurmazioni, denti soprannumerarii).
   </p>
   <p>
    À parti u fattori esteticu è i prublemi cunnessi incù a currighjizioni di i difetti di u linguaghju, 'ssa malfurmazioni, facilitendu a diviazioni di cibu in i vii rispiratorii, poni immediati prublemi par l'alimantazioni di u neunatu è par a prufilassia di l'infizzioni broncupulmunari da aspirazioni (in i pulmuniti ab ingestis u dannu à u tissutu pulmunari hè escinzialamenti incausatu da u cuntattu incù u cuntinutu gastricu, estremamenti acitu).
   </p>
   <p>
    U trattamentu cunsisti in un intarventu di chirurgia plastica o mansiddu-facciali praticatu in generali à l'ità di un o dui mesa, incù una rivisioni di u prima intarventu riparativu à l'ità di 4-5 anni.
   </p>
   <p>
    == Labiupalatuschisgiu ==
   </p>
   <p>
    A fissurazioni labiali pò cuntinuà aldilà di u labbru è l'alviolu unghjivali, cuimplichendu ancu u palatu duru è dinò quiddu moddu. In stu casu, in u quali à u cheiluschisgiu s'aghjunghji u palatuschisgiu, si parla di cheilugnatupalatuschisgiu o labiupalatuschisgiu.
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia in talianu.
   </p>
   <p>
    Anatumia
   </p>
   <p>
    Medicina
   </p>
  </body>
 </text>
</TEI>
