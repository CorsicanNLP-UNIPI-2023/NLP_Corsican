<TEI>
 <teiHeader>
  <fileDesc>
   <titleStmt>
    <title>
     Ponziu Pilatu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Ponziu%20Pilatu"/>
     <date>
      2014-03-23T14:50:12Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Ponziu Pilatu
   </head>
   <p>
    Ponziu Pilatu (in latinu Pontius Pilatus, saria natu in circa -10|10 nanzi à Cristu à Liò. Era prifettu, pracuratori di a pruvincia rumana di Ghjudea, à u prima seculu, da 26 à 36), veni à dì, sionti l'Anzianu Tistamentu, à tempu à a crucifissioni di Ghjesù di Nazarettu. Fù rinviatu à Roma è morsi in circa 39 dopu à Cristu, in esiliu in Vienna o à Lucerna (in Svizzara).
   </p>
   <p>
    Pilatu pruvò senza successu di rumanizà a rigioni di a Ghjudea, pruvendu à custruiscia un acquidottu. Ma i littichi incù a pupulazioni lucali li feci trasferiscia a capitali di a rigioni da Cesarea à Ghjirusalemma, par pudè cuntrullà megliu i rivolti chì nasciani beddu suventi.
   </p>
   <p>
    Sicondu i Vangeli, Gesù Cristu fù prisintata à Ponziu Pilatu da i rispunsevuli riligiosi ghjudei, par fà lu ghjudicà è cundannà. À l'ebbica, a Ghjudea era accupata da i rumani ed era nicissaria d'ottena una cundanna da u tribunali di u prifettu rumanu, Ponziu Pilatu. Ghjesù hè statu prisintatu à Pilatu com'è un ribeddu, fendu valè chì i so pratinzioni minacciavani u puteri di l'imperatori Tiberu. Ponziu Pilatu cumincieti tandu ad intarrugà à Ghjesù ma ùn truveti alcunu mutivu di cundanna. Vulendu evità una cundanna à morti di Ghjesu, Pilatu prununiti tandu di libarà un prighjuneri par a Pasqua ghjudeia, com'è eddu era l'usu. Ma fù a libarazioni d'un antru prighjuneri chì fù dumandata: si chjamava Barrabas.
   </p>
   <p>
    Personnalità pulitica di Roma Antica
   </p>
  </body>
 </text>
</TEI>
