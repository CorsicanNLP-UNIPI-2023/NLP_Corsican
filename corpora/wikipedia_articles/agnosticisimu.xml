<TEI>
 <teiHeader>
  <fileDesc>
   <titleStmt>
    <title>
     Agnosticisimu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Agnosticisimu"/>
     <date>
      2015-07-09T17:33:08Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Agnosticisimu
   </head>
   <p>
    L'Agnosticisimu (chì vene da u grecu ἀγνωστικισμός, chì anch'ellu vene da ἀγνoεῖν, a-gnoèin, chì significheghja litteralmente ùn cunnosce micca) hè 'sta forma di pensamentu chì ùn dà u ghjudiziu nantu à qualchì prublemu perchè ricunnosce chì ùn si hà micca una cunnuscenza sufficiente per pudè dà una risposta, o chì hè umanamente impussibule à fà.
   </p>
   <p>
    Sta pusizione hè à l'ispessu pigliata nantu à u prublemu di a cunnuscenza di l'urighjine di l'Universu, di l'esistenza di Diu, ma qualchì volte pò ancu cuncernà a pulitica, l'etica o ancu a sucietà.
   </p>
   <p>
    À l'ispessu accade chì l'agnostichi sò inculpati di esse "minefottisti" nantu à u prublemu di a fede è di ùn avè nisunu interessu spirituale o riligiosu.
   </p>
   <p>
    U nome fubbe adupratu per a prima volta in u 1869 da u naturalista britannicu Thomas Henry Huxley, per fà capisce a so pusizione nantu à a so cridenza in u Signore; u terminu divene cum'è una cuntrappusizione à l'antiche duttrine cristiane gnostiche, chì dicenu chì a cunnuscenza di a rialità ultima (gnosi) hè nentru à ogni omu.
   </p>
   <p>
    == Variante di agnosticisimu ==
   </p>
   <p>
    Agnosticisimu lighjeru: chì hè cunsideratu cum'è un'upinione persunale. Questu cuncerna a persona chì dice chì ùn c'hè micca cunnuscenza o cirtezza nantu à a rialità superiore.
   </p>
   <p>
    Agnosticisimu forte: chì hè cunsideratu cum'è un'affirmazione catigorica nantu à a cunnuscenza di e rialità superiore, perchè indicheghja chì questi ùn si ponu micca cunnosce è chì l'esseru umanu ùn hè micca in cundizione per affirmà ne l'esistenza oppure nigà la.
   </p>
   <p>
    Agnosticisimu apaticu: hè quellu chì dicia ch'è a scuperta di e rialità superiore, s'ellu questu pò accade, ùn cambia micca a cundizione di l'omu è, per stu mutivu, e riligione sò inutule.
   </p>
   <p>
    == Da leghje ancu ==
   </p>
   <p>
    Ateisimu
   </p>
   <p>
    Gnosticisimu
   </p>
   <p>
    Religione
   </p>
  </body>
 </text>
</TEI>
