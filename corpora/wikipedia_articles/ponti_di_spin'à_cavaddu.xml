<TEI>
 <teiHeader>
  <fileDesc>
   <titleStmt>
    <title>
     Ponti di Spin'à Cavaddu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Ponti%20di%20Spin%27%C3%A0%20Cavaddu"/>
     <date>
      2015-04-01T18:41:59Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Ponti di Spin'à Cavaddu
   </head>
   <p>
    U Ponti di Spin'à Cavaddu (o Ponte di Spin'à Cavallu) hè un ponti di Corsica, annantu à u Rizzanesu. Hè situatu in Alta Rocca, trà Prupià è Sartè. Hè longu 64 metri, è largu 2,60 metri. Hè unu di i più ponti cunnisciuti di Corsica. U ponti hè à spissu cunsidaratu com'è un ponti ghjinuvesi, ma difatti hè statu custruitu da i pisani duranti u seculu XIII. U ponti hè classatu com'è munimentu storicu dapoi 1976.
   </p>
   <p>
    U nomu faci rifarenza à a forma arcata di u ponti, chì s'assumidda à quidda di un spinu di cavaddu. U ponti hè eccezziunali par via di a so arcata, chì s'inalza à 8 metri supra à u liveddu di l'acqua di u Rizzanesi.
   </p>
   <p>
    U ponti hè statu rimissu in istatu duranti u XVIIIesimu è u XIXesimu seculu.
   </p>
   <p>
    U ponti hà resistutu à a fiumara di 1993 di u Rizzanesu è di u Fiumiciculu.
   </p>
   <p>
    ==Storia==
   </p>
   <p>
    U ponti hè statu custruitu à u seculu XIII. Ùn hè micca un ponti ghjenuvesi chì difatti hè pisanu. U ponti saria statu edificatu da l'architettu Masciu Maternatu, urighjinariu di u cuntinenti talianu, chì stava in Surbuddà è avaria custruitu dinò u Campanili di Carbini.
   </p>
   <p>
    == Itinerariu ==
   </p>
   <p>
    Da Prupià, si pidda u stradonu naziunali N196 in dirizzioni di Sartè. Dopu si pidda à manca u stradonu dipartimentali D268, in dirizzioni di Santa Lucia di Tallà. U ponti si trova à trè kilomitri da a cansa.
   </p>
   <p>
    == Gallaria d'imagini ==
   </p>
   <p>
    ==Noti==
   </p>
   <p>
    == Rifarenzi ==
   </p>
   <p>
    Leandri, Franck è Chabot, Laurent (2003). Munimenti di Corsica Edisud. Aix-en-Provence (in francesu).
   </p>
   <p>
    == Liami ==
   </p>
   <p>
    U ponti di Spin'à Cavaddu duranti a fiumara di u 31 uttrovi 1993
   </p>
   <p>
    == Da veda dinò ==
   </p>
   <p>
    Sartè
   </p>
   <p>
    u Rizzanesi
   </p>
   <p>
    Ponte di Corsica
   </p>
  </body>
 </text>
</TEI>
