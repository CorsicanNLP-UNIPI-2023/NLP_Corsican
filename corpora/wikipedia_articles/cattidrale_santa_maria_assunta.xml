<TEI>
 <teiHeader>
  <fileDesc>
   <titleStmt>
    <title>
     Cattidrale Santa Maria Assunta
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Cattidrale%20Santa%20Maria%20Assunta"/>
     <date>
      2016-04-11T19:24:30Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Cattidrale Santa Maria Assunta
   </head>
   <p>
    A cattidrale di Santa Maria Assunta, ancu chjamata chjesa di a Canonica, hè un'anziana cattidrale cattolica di Corsica.
   </p>
   <p>
    Hè situata annantu à a cumuna di Lucciana. Seria stata archittetata versu a fine di u seculu XI o principiu di di u seculu XII.
   </p>
   <p>
    == Storia ==
   </p>
   <p>
    In l'antichità, Mariana hè stata una culonia rumana impurtante, fundata in u 93 a.C. da Marius. U cristianesimu ci si cullucò prestu - ci si trova unu cumplessu paleucristianu di a fine di u seculu IV - è a diocese di Mariana fù fundata mentre u seculu V. Quessa ne face unu di e prime di Corsica.
   </p>
   <p>
    A diocese fece parte dopu di l'arcivescuvatu di Pisa in u 1092, cum'è tutti i viscuvati di Corsica. A cattidrale Santa Maria Assunta fù fundata annantu à u situ dettu di "A Canonica" à u seculu XI. Fù cunsacrata in u 1119 da l'arcivescu di Pisa.
   </p>
   <p>
    A diocese hè culligata à l'arcidiocese di Genuva in u 1130, incù i viscuvati d'Accia è di u Nebbiu. Da u 1269 à u 1570, u vescu di Mariana ci si cullucò. A sedia viscuvale fù trasfirita à a Chjesa San Martinu di Viscuvatu in u 1440.
   </p>
   <p>
    In u 1563, u papa Piu IV riunisce e diocese di Mariana è d'Accia, eppo i cancella cumplittamente in u 1570 à u prufittu di a diocese di Bastia. À u mumentu di u concurdatu di u 1801, tutti i viscuvati di Corsica fubbenu riuniti in a diocese d'Aiacciu.
   </p>
   <p>
    A chjesa fù classificata cum'è munimentu storicu da Prosper Mérimée, vultendu di u so viaghju in Corsica, in u 1886. 'Stu edificiu hà molte cose in cumunu, oltre ch'è incù a ghjesa di San Parteu, incù un'gruppu di ghjese di a Lucchesia, cum'è per esempiu San Petru di Valdottavu, Santa Maria Assunta, a Piazza di Brancoli è dui ghjese di l'Anglona in Sardegna suprana, San Nicola di Silanos di Sedini (ante 1122) è San Giovanni di Villalba o (Billalba).
   </p>
   <p>
    == Architittura ==
   </p>
   <p>
    Cattidrale d'architittura rumanica di u seculu XII, hè armuniosa, assai bè cunsirvata è rinnuvata. Hè unu di i più belli munimenti medievali di Corsica. Hè architettata sient'è un pianu rettangulare di basilica (18,40 x 34,70 metri), incù trè navate. A cattidrale hè fatta di scistu cipullinu, chì si suppone, pruvene da u Capicorsu. Ci sò quattru entrate.
   </p>
   <p>
    Indrentu à a basilica, si pò vede una Santa Divota offerta da u principe Rainier III di Monacu in u 2003, è un grande Cristu in bronzu di Marie-Claude Sei Dominici, pittore è scultore cuntempuranea originaria di Lucciana.
   </p>
   <p>
    == Note ==
   </p>
   <p>
    ==Bibliugrafia==
   </p>
   <p>
    Ghjenuveva Moracchini-Mazel, E Chjese Rumaniche di Corsica, Klincksieck, CNRS, 1967
   </p>
   <p>
    ==Ligami==
   </p>
   <p>
    Camuffo, Paola, Cattedrale di Santa Maria Assunta (Canonica), Mediateca Culturale di a Corsica è di i Corsi, consultatu l'11 d'aprile di u 2016, http://m3c.univ-corse.fr/omeka/items/show/1092625
   </p>
   <p>
    == Da vede dinù ==
   </p>
   <p>
    Mariana
   </p>
   <p>
    Diocese d'Aiacciu
   </p>
   <p>
    Lista di i veschi d'Aiacciu
   </p>
   <p>
    Santa Divota
   </p>
   <p>
    Munimentu storicu di Corsica
   </p>
   <p>
    Lucciana
   </p>
   <p>
    Lucciana
   </p>
   <p>
    Architittura rumanica in Corsica
   </p>
  </body>
 </text>
</TEI>
