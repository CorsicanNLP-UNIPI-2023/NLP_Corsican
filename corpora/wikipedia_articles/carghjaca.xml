<TEI>
 <teiHeader>
  <fileDesc>
   <titleStmt>
    <title>
     Carghjaca
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Carghjaca"/>
     <date>
      2017-03-31T17:09:50Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Carghjaca
   </head>
   <p>
    Carghjaca hè una cumuna di Corsica. U paesu si trova in a rigioni di Tallà, à punenti di l'Alta Rocca. L'abitanti di u paesu si chjamani Carghjacanesi.
   </p>
   <p>
    == Giugrafia ==
   </p>
   <p>
    A cumuna di Carghjaca hè situata in Alta Rocca. Custituisci una di i dodici cumuni di u cantonu di Tallà è Scupamè, natu da u raggruppamentu, in u 1973, di i cantoni di Santa Lucia di Tallà è di Sarra di Scupamè.
   </p>
   <p>
    I cumuni i più prossimi sò Laretu di Tallà à 4.9 km, Zirubia à 8.1 km è Auddè à 10 km.
   </p>
   <p>
    Carghjaca si trova à circa 30 minuti di Prupià è Sartè, i dui cumuni i più impurtanti in u circondu.
   </p>
   <p>
    U tarritoriu cumunali si sparghji annantu à una superficia di 787 ettari, annantu à a sponda dritta di u Chjuvonu o
   </p>
   <p>
    Scupamè, affluenti di u Rizzanesi.
   </p>
   <p>
    Carattarizatu da un paisaghju graniticu monda intaddatu da a vadina chì si stringhji in vola è da una
   </p>
   <p>
    agglumerazioni principali impiantata à circa 400 metri d'altitudina, custudiscia dinò l'impronta di i
   </p>
   <p>
    culturi di frutteti disposti in masgeri chì custituini da u seculu XIX à u lindumani di a Prima Guerra
   </p>
   <p>
    mundiali, una di l'attività principali di l'abitanti di 'ssa cumuna.
   </p>
   <p>
    À u nordu di a cumuna, u culminu chjamatu "Punta di u Carboniu" varca di pocu i middi metri
   </p>
   <p>
    d'altitudina.
   </p>
   <p>
    U paisolu di "Zizzi" ùn conta più ch'è una sola casa abitata di tantu in tantu.
   </p>
   <p>
    == Storia ==
   </p>
   <p>
    Carghjaca inquant'è lucalità dipindia à u Medievu di a signuria di a Rocca è di a circuscrizzioni ecclesiastica o pievi di Tallà.
   </p>
   <p>
    Hè minziunata da monsignori Giustiniani, vescu di u Nebbiu, in a so opara "Dialoguo nominato
   </p>
   <p>
    Corsica", parsu in u 1531, frà i sedici loca abitati di Tallà.
   </p>
   <p>
    Cuntendu 147 abitanti in u 1770, Carghjaca cunnosci dopu, da u seculu XIX à u lindumani di a Prima Guerra mundiali, un'espansioni dimugrafica à tempu à un sviluppu ecunomicu liatu, in particulari, à u
   </p>
   <p>
    sviluppu di l'addevu è di l'oleicultura (a cumuna cuntaia in u corsu di 'ssu periodu setti mulina à
   </p>
   <p>
    oliu). I casona di u paesu tistimuniighjani oghji di 'ssa vitalità ecunomica passata.
   </p>
   <p>
    In tutali 206 abitanti sò ricinsati in u 1806, 292 in u 1851, 529 in 1891 è 539 in u 1926. A pupulazioni ùn
   </p>
   <p>
    cissarà dopu di calà par tuccà u so zoddu u più bassu in u 1999 incù 49 abitanti.
   </p>
   <p>
    Siont'è a lighjenda, u paisolu di "Zizzi" tinaria u so nomu di u ghjinerali Zizzoli chì, à u mumentu di una battaglia, ci avaria intanatu un tisoru.
   </p>
   <p>
    In a notti di u 6 à u 7 di sittembri di u 1994 u paesu hà subitu un terramutu di magnitudina 2 annantu à a scala di Richter.
   </p>
   <p>
    == Cultura lucali è patrimoniu ==
   </p>
   <p>
    === Loca è munimenta ===
   </p>
   <p>
    I munimenti è i palazza di u paesu ani a carattaristica d'essa par a maiò parti zuccati in u granitu.
   </p>
   <p>
    A ghjesia San Paulu è u so campanili erettu à u seculu XIX si trovani à u cori di u paesu.
   </p>
   <p>
    "A funtana di A Capedda" hè una funtana chì si trova à l'iscuta di u paesu. A fonti hè cuparta da una volta
   </p>
   <p>
    di granitu.
   </p>
   <p>
    A "Rocca" hè un scoddu chì si drizza sopra à u paesu. Siont'è a lighjenda un casteddu chjamatu "Casteddu Della Rocca" ci s'inalzaia. Hè annantu à 'ssu scoddu ch'iddu duminighja u calvariu di u paesu stallatu da i so abitanti.
   </p>
   <p>
    === Manifistazioni culturali è fistività ===
   </p>
   <p>
    A festa patrunali di San Paulu hè cilibrata ogni 30 di ghjugnu. Cattolicisimu, tradizioni è spartera si mischiani par parpituà stu avvinimentu chì riunisci tutti l'abitanti di u paesu. In seguitu à una missa in a ghjesia San Paulu, i trè campani sunati à l'arrubata accumpagnani a prucissioni di u santu, purtatu à bracciu, chì s'avvia in tutti i carrughji è vii di u paesu.
   </p>
   <p>
    Infini, l'abitanti si riuniscini tradiziunalmenti annantu à a piazza di u munimentu par sparta un attimu di cunvivenza.
   </p>
   <p>
    === Parsunalità liati à a cumuna ===
   </p>
   <p>
    Dumenicu Lucchini (1919-2002) dittu "Ribeddu", grandi risisenti chì s'illustreti mentri a Siconda Guerra mundiali, hè natu in u 1919 in Carghjaca
   </p>
   <p>
    ==Ecunumia==
   </p>
   <p>
    ==== Attività ====
   </p>
   <p>
    Ghjirandulata : U paesu hè circundatu da numarosi stradeddi parmittindu in particulari di righjunghja i paesi
   </p>
   <p>
    di a vaddi.
   </p>
   <p>
    Vadina : U Chjuvonu passa da suttu à u paesu.
   </p>
   <p>
    === Turismu ===
   </p>
   <p>
    Affitti di vacanzi annantu à a cumuna.
   </p>
   <p>
    A cumuna hè membru di a cumunità di cumuni di l'Alta Rocca.
   </p>
   <p>
    == Merri ==
   </p>
   <p>
    U merri attuali hè Don Ghjacumu di Rocca Serra.
   </p>
   <p>
    ==Citazioni==
   </p>
   <p>
    Accadi chì Carghjaca fussi mintuvatu in a litteratura è a cultura corsa. Par asempiu:
   </p>
   <p>
    in u pruverbiu: Carghjacanesi, mani mozzi.
   </p>
   <p>
    == Noti ==
   </p>
   <p>
    == Bibliugrafia==
   </p>
   <p>
    Saravelli-Retali, F. A  vita in Corsica à traversu pruverbii è detti, 1976, Don Bosco.
   </p>
   <p>
    == Liami ==
   </p>
   <p>
    Cumuna di Corsica suttana
   </p>
   <p>
    Cumuna di Corsica
   </p>
  </body>
 </text>
</TEI>
