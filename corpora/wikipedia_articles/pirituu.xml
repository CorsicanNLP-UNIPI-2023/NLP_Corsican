<TEI>
 <teiHeader>
  <fileDesc>
   <titleStmt>
    <title>
     Pirituu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Pirituu"/>
     <date>
      2015-07-02T15:09:44Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Pirituu
   </head>
   <p>
    In a mitulugia greca Pirituu (in grecu Πειρίθοος) hè u rè di i Lapiti, figliu di Issioni (o, sicondu altri virsioni, di Zeus) è di Dia. Pirituu hè patri di Polipeti.
   </p>
   <p>
    ==Mitu==
   </p>
   <p>
    Participò à a spidizioni di l' Argunauti à a ricerca di u veli d'oru è fù grandi amicu di Teseiu. Duranti u so matrimoniu incù Ippudamia, figlia di Buti, Pirìtuu invitò à i nozzi i centauri, chì imbriacati si circoni di mulistà Ippudamia. In a rissa chì siguì Pirituu, Teseiu è i Lapiti riiscini a scaccià i centauri da u monti Peliu. In u tentativu di rapiscia Persefoni, Pirituu scesi in u Tartaru incù Teseiu. Adi parò i catturò fendu li seda annantu à dui trona di petra, chì in rialità erani i seghji di l'ubliu. Quandu Erculu scesi in l'nferni par rapiscia Cerbaru l'incuntrò è libarò Teseiu, ma ùn poti fà altrettantu incù Pirituu: a terra iniziò a trimà è Erculu capì chì par i dii di l'inferni u Lapita divia firmà in l'Adi. Sicondu Virghjliu, Adi cundannò di novu à a "sedia di l'ubliu" Teseiu quandu quisti murì, è sta volta par sempri, mentri di Pirituu dici chì firmò incuddatu annantu à u seghju finu à a morti, dopu ch'hè li fù assignata un'altra pena da scuntà quì in u Tartaru: fù cundannatu à sustà sottu una rocca, nantu à a summità di a quali c'era una petra sempri annantu à u puntu di cada li à dossu.
   </p>
   <p>
    ==Fonti==
   </p>
   <p>
    Omeru, Odissea XXI, 295-305, XI, 631;
   </p>
   <p>
    Ovidiu, Mitamurfosi, XII
   </p>
   <p>
    ==Da veda==
   </p>
   <p>
    Argunauti
   </p>
   <p>
    Erculu
   </p>
   <p>
    Teseiu
   </p>
   <p>
    Mitulugia
   </p>
  </body>
 </text>
</TEI>
