<TEI>
 <teiHeader>
  <fileDesc>
   <titleStmt>
    <title>
     A Lingua Corsa (Ghjuvan’ Petru Lucciardi)
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/A%20Lingua%20Corsa%20%28Ghjuvan%E2%80%99%20Petru%20Lucciardi%29"/>
     <date>
      2015-07-09T14:14:51Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    A Lingua Corsa (Ghjuvan’ Petru Lucciardi)
   </head>
   <p>
    A Lingua Corsa hè una puesia di Ghjuvan' Petru Lucciardi, chì face parte di u so libru entitulatu Canti Corsi.
   </p>
   <p>
    ==A Lingua Corsa==
   </p>
   <p>
    "À a mio surella Fiordispina"
   </p>
   <p>
    Di u Corsu mi ne restu sempre in brama,
   </p>
   <p>
    È u parlariu pertuttu, ancu in Parigi;
   </p>
   <p>
    Perch'è 'ssa lingua a m'hà imparata mamma,
   </p>
   <p>
    Senza tante fatighe nè artifici.
   </p>
   <p>
    Mi rammenta i parenti, eppo l'amici;
   </p>
   <p>
    I ghjochi di i cumpagni, è cosa s'ama
   </p>
   <p>
    Quandu s'hè ancu zitelli  - chì ùn si trama
   </p>
   <p>
    Di fà male à nisunu - è s'hè felici .
   </p>
   <p>
    Quandu u parlu mi vene tuttu in core:
   </p>
   <p>
    I vechji, i genitori, i mio fratelli,
   </p>
   <p>
    I vicini, eppo e case, eppo i stradelli,
   </p>
   <p>
    Hè u locu ind'è si và  quandu si more...
   </p>
   <p>
    Pensu cun gran dilettu à la ghjesola,
   </p>
   <p>
    È à la campana chì sunava a scola.
   </p>
   <p>
    ==Riferimenti==
   </p>
   <p>
    Ghjuvan Petru Lucciardi (1921) Canti Corsi, Castelnaudary, Sucietà d'Edizione Occitane.
   </p>
   <p>
    ==Da vede dinù==
   </p>
   <p>
    Ghjuvan' Petru Lucciardi
   </p>
   <p>
    Puesia
   </p>
  </body>
 </text>
</TEI>
