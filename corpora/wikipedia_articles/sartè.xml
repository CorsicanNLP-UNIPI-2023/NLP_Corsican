<TEI>
 <teiHeader>
  <fileDesc>
   <titleStmt>
    <title>
     Sartè
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Sart%C3%A8"/>
     <date>
      2018-11-10T13:47:13Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Sartè
   </head>
   <p>
    Sartè hè una cumuna di u dipartimentu di a Corsica suttana. Hè a sottu prifittura di u dipartimentu. A cità, incù 200 kilometri quatrati, hè l'ottesima cumuna di Francia è a prima di Corsica pa a so stesa. In 1999 a so populazioni era di 3400 abitanti.
   </p>
   <p>
    A cità fù custruita annantu à un pitraghju sopra u golfu di u Vallincu par scappà à parechji invasioni barbari. Sartè hè situata à 15 kilomitri di Prupià. A rigioni hè travirsata par u Rizzanesu chì fala da u Monti Alcudina. A tarra hè ricca di duminii viticuli (Fiumiciculu).
   </p>
   <p>
    L'alti casi di granitu siparati da stretti pitrosi è liati da l'una à l'altra incù picculi volti li dani un aspettu siveru.
   </p>
   <p>
    A cità hè chjamata "a più corsa di i cità corsi".
   </p>
   <p>
    Sartè hè dinò un locu di tradizioni riligiosi ancù i cunfraterni (cunventu di San Damianu) è a cirimonia di u Catenacciu. Par u venaressantu un omu capuchjutu è incatinatu faci u camminu di croci di Ghjesù. Hè una cirimonia chì attira monda parsoni in a cità.
   </p>
   <p>
    S'hè ancu criatu un centru pulifonicu di musica corsa. Si po ascultà u gruppu di "u coru di l'omini è Ghjuvan Paulu Poletti" chì sò attori impurtanti di u "riacquistu".
   </p>
   <p>
    == Storia ==
   </p>
   <p>
    In i primi annati di u seculu XVI, i quartieri di u Pitraghju è di Manichedda (a vechja cità) funi cinti di rampali par parà l'invasioni di i barbari.
   </p>
   <p>
    In u midievu, Sartè era u feudu di i putenti signori di a Rocca. Erani affidati à a Republica di Genuva.
   </p>
   <p>
    Dopu a cità cascò sottu a duminazioni di qualchì famidda putenti chjamata "sgiò". Si vedi à issa epica lotti arrabbiati par a pulitica. A cità hè marcata dinò par a numicizia trà dui famiddi di sgiò in 1830. Tandu Sartè fù insanguinata. Un trattatu di paci fù firmatu in dicembri 1834 incù un generali di Nabulionu.
   </p>
   <p>
    Sartene1.jpg|
   </p>
   <p>
    Sartene-panorama.jpg|
   </p>
   <p>
    Echauguette de Sartene 01.JPG|
   </p>
   <p>
    == Munimenta ==
   </p>
   <p>
    Ci hè parichji siti archiulogichi annantu à a cumuna di Sartè. In particulari:
   </p>
   <p>
    u situ di Stantari
   </p>
   <p>
    u situ di Rinaghju
   </p>
   <p>
    u situ di Cauria
   </p>
   <p>
    u Frati è a Sora
   </p>
   <p>
    Sartè hè un locu induv'è l'omini preistorichi ci ani lasciatu monda stantari è stazzoni. U più chì si ni trova hè in Paddaghju è in Filitosa (rigioni di Sartè). A cità t'hà u so museu preistoricu riccu di i testimonii passati.
   </p>
   <p>
    Si vedi u ponti di Spin'à Cavaddu chì hè unu di u più beddi ponti di Corsica. Difatti, hè d'urighjina pisana, è micca ghjinuvesa.
   </p>
   <p>
    Annantu à a cumuna, ci sò parichji turri ghjinuvesi: a Turra di Roccapina, a Turra di Tizzà, a Turra di Senetosa.
   </p>
   <p>
    == Merri ==
   </p>
   <p>
    == Citazioni ==
   </p>
   <p>
    Accadi chì Sartè fussi mintuvatu in a litteratura è a cultura corsa. Par asempiu in i pruverbii:
   </p>
   <p>
    Sartinesi, carchi à fresi. Annantu una coppula stani trè mesi.
   </p>
   <p>
    Grande Bastia, buffonu Aiacciu, riccu Sartè.
   </p>
   <p>
    Chjachjare Bastiacce, orgogliu Sartinese, fatti Aiaccini.
   </p>
   <p>
    o in a canzona Sartè di Diana di l'Alba:
   </p>
   <p>
    Ci hè chì Sartè hà un distinu, pà certi, ùn vali un cinquinu
   </p>
   <p>
    Par Edda,  ùn ci sarà mai bè, ma sò ghjilosi di Sartè
   </p>
   <p>
    Ci hè chì trà Borgu è Sant’Anna, ci sò nati pienti è affanni
   </p>
   <p>
    Ci era vindetta da lu bisbigliu, danni, sciaguri è parapiglia.
   </p>
   <p>
    == Da veda dinò ==
   </p>
   <p>
    u Catenacciu
   </p>
   <p>
    Ghjuvan Paulu Poletti è u Coru d'Omini di Sartè
   </p>
   <p>
    == Rifarenzi ==
   </p>
   <p>
    Saravelli-Retali, F. A  vita in Corsica à traversu pruverbii è detti'', 1976, Don Bosco.
   </p>
   <p>
    == Liami ==
   </p>
   <p>
    Cumuna di Corsica suttana
   </p>
   <p>
    Cumuna di Corsica
   </p>
  </body>
 </text>
</TEI>
