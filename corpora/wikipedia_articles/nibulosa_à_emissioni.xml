<TEI>
 <teiHeader>
  <fileDesc>
   <titleStmt>
    <title>
     Nibulosa à emissioni
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Nibulosa%20%C3%A0%20emissioni"/>
     <date>
      2015-04-08T19:01:34Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Nibulosa à emissioni
   </head>
   <p>
    Una nibulosa à emissioni  (o nebulosa à emissione) hè un nivulu intarstiddari di gasu iunizatu chì emetti luci di parichji culori. L'urighjina più cumunu di l'iunisazioni sò fotoni à alta energia emessi da una stedda calda vicina. S'è a stedda hè una ghjovana stedda massiccia, tipu O o B, a nibulosa hè chjamata rigioni H II. S'idda hè prudutta da una stedda sfraiata in una nannara bianca, a nibulosa hè chjamata nibulosa planitaria.
   </p>
   <p>
    == Infurmazioni generali ==
   </p>
   <p>
    Di solitu, una ghjovana stedda iunizighja parti di u stessu nivulu da u quali idda hè nata. Solu i grandi è caldi steddi poni rilascià a quantità d'energia richiesta par iunizà una parti significativa di u nivulu. Più spissu, un ammassu intrevu di ghjovani steddi cunveni in 'ssu scopu.
   </p>
   <p>
    U culori di a nibulosa dipendi da a so cumpusizioni chimica è da u liveddu d'iunisazioni. Par via di l'ampia privalenza d'Idrugenu in u gasu intarstiddari, è i rilativamenti bassi energii richiesti par a so iunisazioni, monda nibulosi à emissioni sò russi. S'idda hè dispunibili più energia, altri elementi poni essa iunizati è sò pussibuli nibulosi verdi è turchini. Asaminendu u spettru di i nibulosi, l'astrunomi ni diducini a so cumpusizioni chimica. A maiò parti di i nibulosi à emissioni hè cumposta par circa u 90% da idrugenu, par u restu eliu, ossigenu, azotu, è altri elementi.
   </p>
   <p>
    Dui di i più belli nibulosi à emissioni visibili da l'emisferu buriali sò a Nibulosa Laguna è a Nibulosa di Orione. U cumplessu nibulosu più lucicanti di u celi hè inveci quiddu di a Nibulosa di a Carena.
   </p>
   <p>
    ==Da vida dinò==
   </p>
   <p>
    Nibulosa à riflissioni
   </p>
   <p>
    Rigioni H II
   </p>
   <p>
    Classificazioni di i nibulosi
   </p>
   <p>
   </p>
   <p>
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia in talianu.
   </p>
  </body>
 </text>
</TEI>
