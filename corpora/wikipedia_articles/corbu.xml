<TEI>
 <teiHeader>
  <fileDesc>
   <titleStmt>
    <title>
     Corbu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Corbu"/>
     <date>
      2015-05-08T20:08:49Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Corbu
   </head>
   <p>
    U corbu (Corvus corax) hè un aceddu chì faci partita di a famiglia di i Corvidae. Hè neru neru è ancu u bizzicu hè scuru. Pesa sin'à 1,5 kg, par una lunghezza di circa 60 cm. L'apartura di l'ali và da 1 à 1,5 metri. L'adulti formani coppii stabuli, chì si riproducini da frivaghju à maghju. A femina sponi da 4 à 6 ova l'annu, tutti in una cuvata. U corbu hè difficiuli da avvicinà, ma pò essa ussirvatu in picculi bandi o in coppiu, in i loca salvatichi o in i furesti.
   </p>
   <p>
    == In Corsica ==
   </p>
   <p>
    U corbu hè prisenti in Corsica.
   </p>
   <p>
    == Citazioni ==
   </p>
   <p>
    U corbu hè mintuvatu à spessu in a cultura è in a litteratura corsa. Par asempiu:
   </p>
   <p>
    in u pruverbiu: U corbu dici chi u più beddu piulaconu hè u soiu.
   </p>
   <p>
    in u pruverbiu: Corbi cù corbi ùn si cacciani l'ochji.
   </p>
   <p>
    in a sprissioni: Aghju addivatu i corba par caccià mi l'ochja.
   </p>
   <p>
    in a sprissioni: Ùn vedi mancu u corbu in u latti ! (si dici dinò: Ùn vedi mancu a mosca in u latti !
   </p>
   <p>
    in a sprissioni: fà u viaghju di u corbu, chì significheghja: fà un viaghju par nudda
   </p>
   <p>
    in a sprissioni: fà a caccia pa i corba, chì vol dì: fà a caccia par nudda
   </p>
   <p>
    in a puisia U ciocciu è u corbu di Carulu Giovoni:
   </p>
   <p>
    À fà di ghjornu, quandu a notte si n'andava
   </p>
   <p>
    Capulendu a luna, u sole s'annunciava
   </p>
   <p>
    In un' oscura furesta
   </p>
   <p>
    S'infattonu testa à testa
   </p>
   <p>
    Dui acelli di preda o di malincunia:
   </p>
   <p>
    Apria l'ochji u corbu è lu ciocciu i chjudia.
   </p>
   <p>
    == Gallaria d'imagini ==
   </p>
   <p>
    == Rifarenzi ==
   </p>
   <p>
    Papi, Arnestu, [http://ernestpapi.free.fr/Animali.htm], Pruverbii, detti è sprissioni di Corsica è d'altrò: Animali citati in i pruverbii
   </p>
   <p>
    Thibault, Jean-Claude, Acelli di Corsica - Les oiseaux de Corse, 1983, PRNC (in francesu)
   </p>
   <p>
    == Da veda dinò ==
   </p>
   <p>
    a chjaccula
   </p>
   <p>
    aceddi di Corsica
   </p>
   <p>
    Corvidae
   </p>
   <p>
    Avifauna di Corsica
   </p>
  </body>
 </text>
</TEI>
