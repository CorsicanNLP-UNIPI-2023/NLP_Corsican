<TEI>
 <teiHeader>
  <fileDesc>
   <titleStmt>
    <title>
     Tarpeia
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Tarpeia"/>
     <date>
      2019-01-30T13:19:25Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Tarpeia
   </head>
   <p>
    Tarpeia era una verghjina vestali, figliola di u cummandanti di a citatedda rumana, Spurio Tarpeio, chì à i tempi di Romulu fù currotta incù l'oru da u rè sabinu, Titu Tazio è parmissi ch'è l'armati numichi intrissini in a citatedda furtificata incù l'ingannu.
   </p>
   <p>
    == A lighjenda ==
   </p>
   <p>
    Titu Liviu conta:
   </p>
   <p>
    A ghjuvanetta par u desideriu di pusseda i bracciuletti d'oru ch'eddi purtavani i sabini à u bracciu mancu, avaria cusì apartu, a notti siguenti, a porta di a cità à i numichi cummandati da Titu Tazio, i quali, appena intruti, li ghjittàni, prima frà tutti u so cummandanti Titu Tazio, micca solu i bracciuletti d'oru ma dinò i so pisanti scudi, uccidendu la par via di u pesu è di u numaru di l'ughjetti chì l'aviani cuparta. U stessu Tarpeo, u babbu di Tarpeia, fù accusatu di tradimentu è cundannatu.
   </p>
   <p>
    Plutarcu conta altri dui virsioni di a storia di stu parsunaghju mitulogicu feminicciu:
   </p>
   <p>
    a prima sustinia (sicondu a virsioni di un certu Antigono, forsi Antigono di Caristo) ch'edda era a figliola di u stessu Titu Tazio, u cummandanti di i Sabini, a quali fù custretta à viva incù Romulu è ebbi sta sorti par vulintà di u babbu;
   </p>
   <p>
    a siconda racuntava a virsioni di un certu Similo, abbastanza invirisimili par u stessu Plutarcu, sicondu u quali Tarpeia avaria cunsignatu a rocca capitulina à i Celti Boii, micca à i Sabini, apposta chì s'era innamurata di u so rè.
   </p>
   <p>
    Si conta, infini, chì u fattu chì Tarpeia fussi stata sippiddita probbiu in i circonda di una rocca posta nantu à u Campidogliu, da a stessa ni presi u nomu: rupes Tarpeia o saxum Tarpeiumi o Tarpeius monsi (Rocca Tarpea o Sassu tarpeu), alminu finu à quandu Tarquiniu Prisco o Tarquiniu u Superbu ùn fecini micca trasfiriscia i resti di a zitedda è didicàni u locu à Ghjovi. Sempri à u tempu di Plutarcu esistia una rupes Tarpeia nantu à u Campidogliu, da a quali erani ghjittati i parsoni malvaghji.
   </p>
   <p>
    == Noti ==
   </p>
   <p>
    == Bibliugrafia ==
   </p>
   <p>
    Liviu, Ab Urbe cundita libri, I.
   </p>
   <p>
    Dionigi d'Alicarnassu, VII è VIII.
   </p>
   <p>
    Plutarcu, Vita di Romulu, 17.
   </p>
   <p>
    == Da veda dinò ==
   </p>
   <p>
    Rocca tarpea
   </p>
   <p>
    Parsunaghji di a mitulugia rumana
   </p>
  </body>
 </text>
</TEI>
