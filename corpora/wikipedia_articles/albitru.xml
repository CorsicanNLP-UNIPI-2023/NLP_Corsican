<TEI>
 <teiHeader>
  <fileDesc>
   <titleStmt>
    <title>
     Albitru
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Albitru"/>
     <date>
      2016-05-18T13:19:54Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Albitru
   </head>
   <p>
    L' Albitru  (o Arbitru) (Arbutus unedo) hè un arburettu o un picculu arburu chì faci parti di a famiglia di l' Ericaceae.
   </p>
   <p>
    L'àlbitru pò ghjugna à un altezza di 7 o 8 metri.
   </p>
   <p>
    T'hà i foglii ovali è lungarini,  di 2-4 x 10-12 centimetri. U so culori hè verdi scuru.
   </p>
   <p>
    U fiori di l'albitru si chjama a bruma. I fiori di l'albitru sò riuniti è a so corolla hè bianca-giaddiccia o ancu rosulina.
   </p>
   <p>
    U fruttu di l'arbitru hè u bagu. U so culori hè rossu à l'ebbica di a maturità è a forma hè sferica di circa 2 cm.
   </p>
   <p>
    L'albitru fiurisci d'uttrovi o di nuvembri.
   </p>
   <p>
    L'albitru hè cumunu è tuttu à fattu tipicu di a machja mediterrania. Hè nativu di i paesi di l'Auropa miridiunali ma è moltu diffusu anch'è in California. Si trova dinò annantu à a costa atlantica, sin'à l'Irlanda.
   </p>
   <p>
    == In Corsica ==
   </p>
   <p>
    L'albitru hè cumunu in Corsica.
   </p>
   <p>
    Parechji toponimi facini minzioni di l'albitru: par asempiu a Bocca Albitrina (vicinu à Sartè), u Stagnu d'Arbitru, Arbitru (vicinu à i Monachi).
   </p>
   <p>
    ===Gastrunumia===
   </p>
   <p>
    Incù u bagu, si faci tradiziunalementi l'acquavita.
   </p>
   <p>
    Si faci dinò a cunfittura di baghi. Par quissa si coglini i baghi rossi rossi,  beddi maturi. Si lavani è si asciuvani. Dopu i baghi si lagani à mogliu in un cunconu incù u zuccaru (1 kilò di zuccaru par un kilò di baghi) in polvara, duranti alminu dodici ori. U lindumani, s'aghjusta un bichjirinu d'acqua. Dopu si faci cocia tuttu durenti dui ori, à focu dolci. Di quandu in quandu, si caccia a sciuma.
   </p>
   <p>
    == Citazioni ==
   </p>
   <p>
    L'albitru hè mintuvatu à spessu in a litteratura è a cultura corsa. Par esempiu:
   </p>
   <p>
    in a sprissioni: rossu com'è un bagu
   </p>
   <p>
    in a buccata: rossu imbagatu, rossu imbagarellatu
   </p>
   <p>
    == Rifarenzi ==
   </p>
   <p>
    L'arburatura è u focu, Matina latina
   </p>
   <p>
    == Da veda dinò ==
   </p>
   <p>
    u bagu
   </p>
   <p>
    a bruma
   </p>
   <p>
    l'albitru muntaninu
   </p>
   <p>
    Ericaceae
   </p>
   <p>
    Flora di Corsica
   </p>
  </body>
 </text>
</TEI>
