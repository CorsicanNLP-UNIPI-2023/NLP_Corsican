<TEI>
 <teiHeader>
  <fileDesc>
   <titleStmt>
    <title>
     Castellu di Serravalle
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Castellu%20di%20Serravalle"/>
     <date>
      2016-03-19T19:46:01Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Castellu di Serravalle
   </head>
   <p>
    U Castellu di Serravalle hè un inseme furtificatu in ruvina cumpostu d'un castellu medievale incù a so accinta, custruitu forse in u seculu XIII. Si trova annantu à u territoriu di a cumuna di u Pratu di Ghjuvellina, situatu sottu à e Penne Rosse.
   </p>
   <p>
    ==Descrizzione==
   </p>
   <p>
    U castellu di Serravalle hè situatu in a vetta d'una cullina, à 553 m d'altitudine, à u nordu di a cumuna. I materiali imprudati sò a roccia sedimintaria, chì ci hè vulsutu à andà à circà à qualchì centunara di metri, guasi unicamente in a torra maestra. Sò stati imprudati solu blocchi isulati in u rampale è i palazzi annessi induve a torra dumineghja. I muri di circa 1 m di spissore sò tutti custruiti à u murtaiu di calcina. E petre di granitu o di matticciu imprudati, sò di dimensione abbastanza omogenee, ma di forme assai irrigulare. L'archere in a torra maestra sò di tipu dettu "guerciu", chì ùn traversanu micca u muru. Ci vulia una scala per accede à a porta chì pertusgiava u putente muru zeppu di 1.60 m à u livellu di u prima pianu, à 5 m d'altezza sopra à a terra. Un spaziu di circulazione esiste trà a torra è ciò chì pare esse a pezza principale, una stanza appena trapezuidale, d'un pocu più di 55 metri quatrati, custruita contru à l'accinta è accantu à l'intrata maestra di a furtezza. Dui accessi parmettianu di pinitrà in 'ss'edifiziu : una porta maiò in l'angulu trà l'accinta è u muru maestru sudu, è un uscerolu pertusgendu l'accinta in l'angulu oppostu. Un'archera è un'evacuazione d'acque fruste pertusgianu dinù u muru à livante.
   </p>
   <p>
    ==Storia==
   </p>
   <p>
    Si pensa ch'ellu hè statu custruitu da a famiglia di i signori Amondaschi chì duminava tandu a rigione (In a ricunquista di l'isula annantu à i Sarracini, Amondo Nasica era u cumpagnu d'arma di u conte Ugu Colonna, chì li dete à Avoglino (Ghjuvellina) incù tuttu u bacinu di u Golu).
   </p>
   <p>
    In seguitu, à u seculu XV, u castellu fù occupatu da i Genuvesi eppoi abbandunatu à u seculu XV. Hè unu di l'edifizii militareschi medievali i megliu cunsirvati di l'isula. U situ à livante hè una pruprietà di a cumuna. À u centru, a torra maestra quatrata prisenta una muratura chì svela dui tempi di custruzzione.
   </p>
   <p>
    A torra maestra è l'accinta sò scritti è prutetti cum'è munimenti storichi.
   </p>
   <p>
    ==Omunimia==
   </p>
   <p>
    Castellu di Serravale (Italia), cumuna taliana di a pruvincia di Bologna in Italia.
   </p>
   <p>
    U Castellu di Sarravale, situ neuliticu di Calacuccia, in Niolu.
   </p>
   <p>
    == Note ==
   </p>
   <p>
    ==Da vede dinù==
   </p>
   <p>
    a Ghjuvellina
   </p>
   <p>
    ==Bibliugrafia==
   </p>
   <p>
    Puteri è furtificazione in u nordu di a Corsica : da u seculu XI à u seculu XIV, Daniel Istria, 2005, Edizione Alain Piazzola, Aiacciu (in francese)
   </p>
   <p>
    Per 'sse Pieve di Cismonte, Antone Marchini, CRDP di Corsica, 2010
   </p>
  </body>
 </text>
</TEI>
