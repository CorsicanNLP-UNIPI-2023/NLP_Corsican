<TEI>
 <teiHeader>
  <fileDesc>
   <titleStmt>
    <title>
     Scogliu di Ghjibilterra
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Scogliu%20di%20Ghjibilterra"/>
     <date>
      2018-02-17T20:01:41Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Scogliu di Ghjibilterra
   </head>
   <p>
    U scogliu di Ghjibilterra hè un munulitu calcariu situatu in Ghjibilterra, annantu à a costa miridiunali di a penisula Iberica. Aghjunghji un'altitudina di 426 metri. In Antichità, era cunsidaratu com'è una di i dui Culonni d'Erculu, l'altru essendu u djebel Musa, annantu à a costa africana. U Scogliu hè un
   </p>
   <p>
    pussessu di a Curona britannica. Fù cidutu da a Spagna à a Grandi Brittania da i trattati d'Utrecht, à a fini di a guerra di Succissioni di Spagna.
   </p>
   <p>
    == Giulugia ==
   </p>
   <p>
    'Ssa furmazioni giulogica hè stata criata mentri u Ghjurassicu, circa 200 milioni d'anni fà, quandu a placca africana hè intruta in cullisioni incù a placca eurasiatica. L'uceanu Atlanticu hà attravirsatu u strittonu di Ghjibilterra, ciò chì hà avutu par cunsiquenza di crià u mari Terraniu. U Scogliu faci parti di i curdiglieri Betichi, una catena di muntagni chì dumineghjani u sudestu di a penisula iberica.
   </p>
   <p>
    À u nordu, u Scogliu s'inclina verticalamenti da u liveddu di u mari sin'à un'altitudina di 411,5 metri à a Rock Gun Battery. U puntu u più altu di u Scogliu aghjunghji 426 metri sopra à u strittonu. I guasgi scuglieri longu à u latu uriintali di u Scogliu cascani versu una vigata di pindenzi di rena chì datani di un'ebbica induva u liveddu di u mari era più bassu cà oghji è una piana di rena prulungava a so basa. U so latu uccidentali hè mori menu ripidu.
   </p>
   <p>
    A calcita, u minerali chì pruduci i calcarii, si dissolvi pianu pianu in acqua. Incù u passaghju di u tempu, 'ssu prucidimentu pò furmà i caverni. Cumpostu di calcarii, u Scogliu di Ghjibilterra conta più di 100 caverni.
   </p>
   <p>
    == Furtificazioni ==
   </p>
   <p>
    U casteddu moru hè una reliquia di l'accupazioni mora di Ghjibilterra, chì hà duratu 750 anni. Hè statu custruitu in l'annu 711, quandu Tariq ibn-Ziyad, u capu berbaru, hè sbarcatu par a prima volta annantu à u Scogliu chì purtaria u so nomu. U bastimentu principali chì ferma hè a Torra di l'Umaghju, un bastimentu massicciu di mattona è di murtaiu assà duru, chì a so parti supiriori hà cuntinutu l'appartamenti è un bagnu moru.
   </p>
   <p>
    Un aspettu particulari di u Scogliu hè u so sistemu di passaghji suttarranii, cunnisciutu sottu à u nomu di " Gallarii ". Ultimati in u 1797, 'ssi gallarii si cumponini di un sistemu di curridori, di tronci è di passaghji, di una lunghezza tutali di guasgi 300 metri. Offrini una seria di visti unichi annantu à a cala di Ghjibilterra, l'istmu, è a Spagna.
   </p>
   <p>
    == Turisimu ==
   </p>
   <p>
    A forza parti di u Scogliu hè una riserva naturali pupulata da circa 250 maccacchi berbari - i soli scimii salvatichi in Auropa. 'Ssi maccacchi, è ancu una reta labirintica di tuneddi, attirani bon parechji turisti annantu à u Scogliu ogni annu.
   </p>
   <p>
    'Ssi scimii sò prutetti da un dicretu di u guvarnadori di Ghjibilterra, da una parti par via di a so scarsità, è da l'altra parti à causa di una lighjenda chì afferma chì a prisenza di i Britannichi à Ghjibilterra hè liata à quidda di i scimii annantu à u Scogliu.
   </p>
   <p>
    == In a cultura ==
   </p>
   <p>
    U prulogu di u filmu Tumbà ùn hè micca ghjucà a seria James Bond (incù Timothy Dalton in u rollu eponimu) si svoglii annantu à u Scogliu di Ghjibilterra.
   </p>
   <p>
    == Noti ==
   </p>
   <p>
    == Da veda dinò==
   </p>
   <p>
    u Strittonu di Ghjibilterra
   </p>
   <p>
    Munulitu naturali
   </p>
   <p>
    Vetta di u Regnu Unitu
   </p>
   <p>
    Giugrafia di Ghjibilterra
   </p>
   <p>
    Linia di spartimentu di l'acqui trà mari Terraniu è uceanu Atlanticu
   </p>
  </body>
 </text>
</TEI>
