<TEI>
 <teiHeader>
  <fileDesc>
   <titleStmt>
    <title>
     Cuppulata d'Hermann
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Cuppulata%20d%27Hermann"/>
     <date>
      2018-11-25T06:52:21Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Cuppulata d'Hermann
   </head>
   <p>
    A cuppulata d'Hermann (testudo hermanni) (in Castagniccia a chjamanu a testughjine) (o cuperchjata d'Hermann) hè un rettile di u generu testudo. Hè una testughjine di terra, chì si trova in particulare in Italia, nu u Sud di a Francia, in Corsica, in Catalogna, i Baleari, in Sardegna è in Cicilia. Si trova da u liturale sin'à 700 metri, ma raramente più sopra. U so culore hè neru è giallicciu. A testughjine d'Hermann pò campà sin'à 80 anni. U so pesu pò andà da 1 à 3 chilò. Una particularità: u mascu hè più chjucu chè a femina.
   </p>
   <p>
    A testughjine d'Hermann s'accoppia di veranu (di marzu o d'aprile) o à a fine di l'estate (di settembre o d'ottobre).
   </p>
   <p>
    A testughjine d'Hermann hè unu di i rettili più miniacciati à u liveddu europeu. E pupulazioni sò assai diminuite in iSpagna, in Italia è in Francia cuntinentale. In Corsica è in Sardegna, a pupulazione si mantene più o menu. In Francia, a testughjine d'Hermann hè sparita da i Pirenei in 1960. Ne fermanu pochei nu u Var. A sparizione di a testughjine d'Hermann hè stata causata da l'incendii, e presi illecite, e custruzzioni smisurate nantu à u liturale è a calata di l'agricultura tradiziunale.
   </p>
   <p>
    == In Corsica ==
   </p>
   <p>
    A sottuspezia di testughjine d'Hermann chì hè prisente in Corsica hè: testudo hermanni hermanni. Si trova da vicinu à u mare sin'à 600 metri. À spessu, a testughjine d'Hermann hè ligata à i suvereti. A testughjine d'Hermann hè minacciata di sparizione in Europa. In Corsica, a pupulazione hè più impurtante in Pumonte (in particulare nu u Vallincu è nu e parti di Portuvechju) chè in Cismonti. Si trova in piaghja, à spessu vicinu à u litturale. A pupulazione di testughjine d'Hermann in Corsica si trova in parechji lochi: u Vallincu, Portu Vechju è Bonifaziu, a Piaghja, a Castagniccia, u golfu d'Aiacciu...
   </p>
   <p>
    In Corsica, a minaccia pè a pupulazione di testughjini d'Hermann pò vene da a calata di l'agricultura è da l'incendii.
   </p>
   <p>
    I predatori di a testughjine d'Hermann adulta sò i cani, i cignali è i topi. Trà i predatori di i giovanii, ci hè dinò a volpe, u ricciu, u corbu, a curnachja è a ghjandaghja.
   </p>
   <p>
    A testughjine d'Hermann ghjughje à a maturità sessuale à l'età di 9 anni pè u mascu è à 10 anni pè a femina. L'accuppiamentu si face durante tuttu l'annu, ma più suvente di veranu o à a fine di a statina. L'ove sò poste nu un tufone chì dopu hè cupertu di terra.
   </p>
   <p>
    ==Revisioni di a classifica==
   </p>
   <p>
    Fin'à calchì annu fà, e duie sottuspezie ricunnisciute eranu classificate cum'è:
   </p>
   <p>
    Testudo hermanni ssp. robertmertensi (Wermuth, 1952): a forma uccidentale
   </p>
   <p>
    Testudo hermanni ssp. hermanni (Gmelin, 1789): a forma orientale
   </p>
   <p>
    Per mutivi di priurità tassunomica attualmente sò state rinuminate in:
   </p>
   <p>
    Testudo hermanni ssp.  hermanni (Gmelin, 1789): a sottuspezia occidentale di testughjine d'Hermann, chì hè prisente in Corsica
   </p>
   <p>
    Testudo hermanni ssp.  boettgeri (Mojsisovics, 1889): a sottuspezia orientale di testughjine d'Hermann
   </p>
   <p>
    == Prutezzione ==
   </p>
   <p>
    A testughjine d'Hermann hè prutetta da:
   </p>
   <p>
    a cunvenzione internaziunale di Washington (CITES) di 1973 chì pruibisce u cummerciu di e spezie di fauna è di flora minacciate di sparizione.
   </p>
   <p>
    a cunvenzione di Berna, à u livellu europeu
   </p>
   <p>
    a direttiva Habitat, à u livellu europeu
   </p>
   <p>
    l'arrestatu ministeriale di u 22 lugliu 1993 in Francia
   </p>
   <p>
    == À vede dinù ==
   </p>
   <p>
    a raganella (Emys orbicularis)
   </p>
   <p>
    a testughjine marina (Caretta caretta)
   </p>
   <p>
    == Rifarenzi ==
   </p>
   <p>
    Testudo hermanni, Natura 2000
   </p>
   <p>
    A cuppulata d'Hermann - Tortue d'Hermann, Associu di l'amichi di u Parcu Naturali Rigiunali di Corsica
   </p>
   <p>
    Testudo hermanni, INPN
   </p>
   <p>
    == Liami ==
   </p>
   <p>
    A fauna di Corsica, Terra corsa (in inglese)
   </p>
   <p>
    Fauna di Corsica
   </p>
   <p>
    Rettili di Corsica
   </p>
  </body>
 </text>
</TEI>
