<TEI>
 <teiHeader>
  <fileDesc>
   <titleStmt>
    <title>
     Lethwei
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Lethwei"/>
     <date>
      2017-11-28T15:23:48Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Lethwei
   </head>
   <p>
    U celebri pughjilatu birmanu si chjama lethwei o Myanma yuya louvi (Myanmar traditional boxing in inglese). A so versione spurtiva hè ancu chjamata da l'annati 1960: bando kick-boxing.
   </p>
   <p>
    ==Definizione==
   </p>
   <p>
    Ista famosa pratica di scherma di i mani è di i pedi nudi risalirebbe a u IIIinmu seculu quandu i munaci vulevanu intrattene si è difende si. Hè un pughjilatu "dettu marziali" quali prende in prestitu à l'eredità tecnica da u guerreru birmanu tutta a so panoplia di strateghi. Divintu pupulari à partiri da u XIinmu seculu sottu i Ri Anawratha, incù cumbattimenti interetnici senza nessune regule è di una viulenza senza misura cumune. U modu d'affruntà si hè moltu spezificu, tenendu moltu spessu di u cumpurtamentu animali è somiglia solamente di moltu luntanu à altre pratiche urentali.
   </p>
   <p>
    ==Regulamentu: u pughjilatu birmanu o "superlativu" di i pughjilati==
   </p>
   <p>
    Ancestralmente, l'uppusizione hè diretta da dui arbitri è si svolga in un cerchju duva ogni forma di parcussione è di pruiezione hè auturizzata. L'era muderna hà intrudottu i regule di u pughjilatu uccidentali, particularmente i guanti, i prutezioni, i round è u ring. U panel tecnicu di u cumbattenti hè moltu largu è i cumpurtamenti s'ispiranoi à l'altre pratiche di cumbattimentu di a Birmania. Si truvanu numerose azzioni spettaculari particularmente i tecniche vulanti (calciu in volu, colpu di ghjinochju è di ovitu in volu), è tecniche in marcia di scala (calciu è colpu di ghjinochju). In u passatu, u pugilatu birmanu tradiziunali era l'antitesi di Thaing, pà u so aspettu brutali è primariu. Oghji, ùn hè cusì, puichè urganizzatu in i cundizioni muderne, pò esse piacevole à vede.
   </p>
   <p>
    ==Caratteristiche tecniche: "tuttu u corpu hè un'arma"==
   </p>
   <p>
    Nove tecniche tradiziunali cumpugnonu a pratica di u pughjlatu birmanu. I caratteristiche tecniche di u lethwei tengonu tri cumpunenti principali, l'armi usate, i scopi mirati è i distanze di cumbattimentu. Truviamu:
   </p>
   <p>
    un'utilizzazione di tuttu l'arsenali curpurali dispunibili, di parcussione è di pruiezione (nove armi principali: craniu, dui pugni, dui oviti, dui ghjinochja è dui pedi),
   </p>
   <p>
    a ricerca di parcussione di l'insemi di u corpu avversu,
   </p>
   <p>
    a ghjestione di tre distanze di cumbattimentu: distanza lunga (in particulari di calciu), distanza media (colpi di ghjinochju, pugnu è ovitu), corpu à corpu (prese è pruiezioni).
   </p>
   <p>
    Da un puntu di vista strateghjica, è pà esse facilmente ricurdatu, un insemi di principi hè decrecatu. Pà esempiu, truviamu i principii siguenti:
   </p>
   <p>
    culpisce l'armi avverse prima d'attacà si a u centru di u corpu (ex.: scossa in colpu di testa in u muscolu in stessu tempu di un colpu di pugnu circulari avversu o parcussione di a coscia avversa in calciu frustratu (fr. fouetté) in uccassione di un'uffensiva in calciu circolari in linea mediana),
   </p>
   <p>
    i pruiezioni hannu à effettuà si in u spaziu vicinu pà purtà una parcussione immediata in arrivandu a u solu,
   </p>
   <p>
    utilizzà i strateghje di l'animali di u thaing (ex. parcussione in i membri inferiscei avversi di tipu cinghiali, o colpu di zampa di tipu pantera in i braccia avversi pà aprisce si un caminu versu i scopi, o scupaturu rutativu di a tigre in un'uffensiva in calciu à a faccia).
   </p>
   <p>
    ==Particularità culturali di u lethwei==
   </p>
   <p>
    Tradiziunalmente u cumbattimentu si svolghje in un cerchju. In i villaghji birmani, ancora à u XXIinmu seculu, quissu cumbattimentu hà mentenutu u so caratteri ancestrali. Solu l'apparizione di un ring uccidentali è di i divisioni sembra esse signu di mudernità.
   </p>
   <p>
    L'incontru hè direttu da dui arbitri, pà pute megliu separà i prutagunisti, è hè evaluatu da sei ghjudici. Tutte i tecniche sò auturizzate, si pò culpisce un omu in terra. I pughjili cumbattonu durante i partite moltu lunghe. I round sò intervallati da riposi cumpleti durante quali si svulgonu altri incontri.
   </p>
   <p>
    L'attrezzatura hè summaria, portu di i pantaluncini di pughjilatu, mani bandate, noce di coccu in modu di prutezione ghjenitale, curreghja di coiu frà i denti. Finora, tanti pughjili birmani si tatuanu u troncu è i ghjamba. Si pò vede, à qualchì, i so vittorie, à altri di i rippresentazioni d'animali (aquila, cobra, pantera, tigre, ecc.) simbulizzandu forza è curaghju.
   </p>
   <p>
    ==U lethwei-yei==
   </p>
   <p>
    Danza guerrera esiguita à l'iniziu di cumbattimentu, pà dimustrà abilità è curaghju. À a fini di a danza, i braccia incruciate u pughjile si culpisce ognuna di i so spalle incù a manu upposta in modu da annuncià chì hè prontu à cumbatte. Una danza di vittoria hè ancu esiguita dopu a dezisione di i ghjudici.
   </p>
   <p>
    ==U let-khamaungnkhat==
   </p>
   <p>
    Prezentazione di l'armi usate durante u cumbattimentu di lethwei, da u pughjili stessu. Culpisce di a so manu aparta l'arma upposta. A prezentazione s'effettua dà l'altu in bassu, inizialmente coi pugni è i oviti, poi i ghjinochja è infini di pedi.
   </p>
   <p>
    ==Vede ancu==
   </p>
   <p>
    Bando, philosophy, principles and practice, M.Gyi, IST edition, 2000
   </p>
   <p>
    Burmese bando boxing, M.Gyi, Ed. R.Maxwell, Baltimore, 1978
   </p>
   <p>
    Comprehensive Asian Fighting arts, D.F.Draeger and R.W.Smith, E. Kodansha, Tokyo, 1969
   </p>
   <p>
    Traditional burmese boxing, Z.Rebac, Ed. Paladin Press, Boulder, 2003
   </p>
   <p>
    Lethwei Martial Couderette, Ginger Edition, 2017
   </p>
   <p>
    ==Liami esterni==
   </p>
   <p>
    Federazione (francese) di Bando Pughjilatu Birmanu (in francesu)
   </p>
   <p>
    Federazione di l'America di u Nord di Bando (USA) (in inglesu)
   </p>
   <p>
    Arti marziali birmani
   </p>
   <p>
    Kick-boxing
   </p>
  </body>
 </text>
</TEI>
