<TEI>
 <teiHeader>
  <fileDesc>
   <titleStmt>
    <title>
     I Signali
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/I%20Signali"/>
     <date>
      2014-03-23T14:25:48Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    I Signali
   </head>
   <p>
    I Signali sò una di e 88 custellazione moderne. Ghjè una custellazione assai famosa è visibile in u mondu sanu. Hè assai faciule à ricunnosce. U nome Orione riferisce à u cacciadore di a mitulogia greca.
   </p>
   <p>
    == Caratteristiche ==
   </p>
   <p>
    In I Signali si trova u famosu asterismu chjamatu Cinta d’Orione : trè stelle allineate è assai luccicante. À l’intornu di ste quatru stelle, à distanza guasgi iguale, ci sò quatru stelle chi rapresentanu u cuntornu di u caccadore.
   </p>
   <p>
    Sottu à a « cinta », ci hè una chjuca linea di trè stelle (quella di u mezzu un hè micca una stella ma a nebulosa di Orione) chjamata a Spada di Orione.
   </p>
   <p>
    Nantu à e rappresentazioni artistiche, certe volte, Orione tene un lione in a sò manu.
   </p>
   <p>
    Orion si vede assai bè in lu celu d’inguernu. In estate, hè in lu celu di ghjornu, dunque invisibile.
   </p>
   <p>
    == Ogetti celesti rimarchevuli ==
   </p>
   <p>
    Betelgeuse : anche chjamata Alpha Orionis, hè una massiva è supergigante rossa di tipu M. Hè una stella in fin’di vita. A sò esplusione si videra ancu di ghjornu. Hè a spalla dritta di u cacciadore (s’ellu ci guarda).
   </p>
   <p>
    Rigel : anche chjamata Beta Orionis, hè una supergigante turchina di tipu B. Cum’è Betelgeuse, a sò fine s’avvicina, ma ùn si sa si ella ha da diventà una supernovà ò una nana bianca. Hè u pede mancu di Orion. Hè a sesta stella più luccicante in lu celu.
   </p>
   <p>
    Bellatrix : ò « stella amazona », a spalla manca di Orion.
   </p>
   <p>
    Mintaka : ò Delta Orionis, hè un sistemu stellare compostu da gigante turchina di tipu B è una massiva stella bianca di tipu O.
   </p>
   <p>
    Alnilam : ò Epsilon Orionis, hè una supergigante turchina di tipu B. Hè due volte più luntana da noi cà Mintaka è Alnitak, ma luccica di più.
   </p>
   <p>
    Alnitak : ò Zeta Orionis, hè una stella triple.
   </p>
   <p>
    Saiph : ò Kappa Orionis, hè u pede drittu di Orion. Pare ch’ella luccica menu cà l’altre parchì emmette sopratuttu luce oltraviuletta.
   </p>
   <p>
    == Storia ==
   </p>
   <p>
    == Mitologia ==
   </p>
   <p>
    == Stelle ==
   </p>
   <p>
    == In Corsica ==
   </p>
   <p>
    I Signali sò ancu chjamati l'Ordinati (dizz. U Muntese)
   </p>
   <p>
    == Citazione ==
   </p>
   <p>
    Dice u pruverbiu chì: Passatu Sant' Andria, capula Cioccia è Pialaghini. Passatu Natali, capula Cioccia è Signali.
   </p>
   <p>
    == Referenze ==
   </p>
   <p>
    Ciavatti, Petru (dir. redazzione) Dizziunariu U Muntese, 1984, Albiana
   </p>
   <p>
    Custellazione
   </p>
  </body>
 </text>
</TEI>
