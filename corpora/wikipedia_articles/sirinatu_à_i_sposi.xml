<TEI>
 <teiHeader>
  <fileDesc>
   <titleStmt>
    <title>
     Sirinatu à i sposi
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Sirinatu%20%C3%A0%20i%20sposi"/>
     <date>
      2019-10-03T11:24:44Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Sirinatu à i sposi
   </head>
   <p>
    Sirinatu à i sposi hè un cantu tradiziunale di Corsica. Hè un sirinatu, cumpostu di quattru sistini.
   </p>
   <p>
    ==Sirinatu à i sposi==
   </p>
   <p>
    S'è vo durmite indu le piume
   </p>
   <p>
    Svigliate vi un pucarellu
   </p>
   <p>
    Cantà vogliu un sirinatu
   </p>
   <p>
    Sottu à lu vostru purtellu
   </p>
   <p>
    Un sirinatu pumposu
   </p>
   <p>
    Degnu di lu vostru anellu.
   </p>
   <p>
    Canta st'anellu in la machja
   </p>
   <p>
    Cù l'albitru muntagnolu
   </p>
   <p>
    Hè spuntata la viola
   </p>
   <p>
    Hè natu lu pampasgiolu
   </p>
   <p>
    Caccia pampana la vigna
   </p>
   <p>
    È canta lu rusignolu.
   </p>
   <p>
    O Sgiò sposu, avete fattu
   </p>
   <p>
    Un nidu di rundinelle
   </p>
   <p>
    In amore avete coltu
   </p>
   <p>
    Lu fiore di le zitelle!
   </p>
   <p>
    Sempre felice sarete
   </p>
   <p>
    Sottu le più belle stelle.
   </p>
   <p>
    À braccè ne passerete
   </p>
   <p>
    Cù li vostri sumniati
   </p>
   <p>
    À mezu à tutte le rose
   </p>
   <p>
    Sempre cum'è innamurati
   </p>
   <p>
    È cugliarete li frutti
   </p>
   <p>
    Di li più fiuriti prati.
   </p>
   <p>
    cantu tradiziunale di Corsica
   </p>
  </body>
 </text>
</TEI>
