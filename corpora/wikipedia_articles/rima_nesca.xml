<TEI>
 <teiHeader>
  <fileDesc>
   <titleStmt>
    <title>
     Rima nesca
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Rima%20nesca"/>
     <date>
      2015-06-20T19:42:58Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Rima nesca
   </head>
   <p>
    A Rima nesca (o rima nisca) hè un tipu de rima usata in a puesia corsa. In una strufetta di sei filari, u sicondu, u quartu è u sestu filari rimani tr'è elli. A so struttura hè ABCBDB. Ci hè un esempiu di rima nesca in a seguente strufata:
   </p>
   <p>
    Ch'ellu ti sia cuncessu
   </p>
   <p>
    Tuttu l'oru di la Spagna
   </p>
   <p>
    Pecure di lu Niolu
   </p>
   <p>
    È l'oliu di la Balagna
   </p>
   <p>
    U vinu di Cervioni
   </p>
   <p>
    È d'Orezza la castagna
   </p>
   <p>
    (Nanna di a Casalta. Racolta da Felice Quilici)
   </p>
   <p>
    A rima nesca hè opposta à a rima doppia. Di più, a rima nesca pò esse tronca o micca.
   </p>
   <p>
    A struttura di a rima nesca hè ABCBDB o ABCBDD (rima tronca). Eccu un esempiu di rima nesca tronca in a seguente paghjella tradiziunale di Sermanu:
   </p>
   <p>
    Mi ne vogliu andà in boscu
   </p>
   <p>
    È cantà cum'è l'acelli
   </p>
   <p>
    Ùn mi vogliu più fà barba
   </p>
   <p>
    Nè alliscià mi li capelli
   </p>
   <p>
    Vogliu chì la ghjente dica
   </p>
   <p>
    Ch'eo sò mortu per l'amica.
   </p>
   <p>
    ==Da vede dinù==
   </p>
   <p>
    rima doppia
   </p>
   <p>
    rima tronca
   </p>
   <p>
    rima nesca tronca
   </p>
   <p>
    ==Referenze==
   </p>
   <p>
    U Scoddu - Misincu di Cultura è d'Infurmazioni, Dicembri 2008
   </p>
   <p>
    paghjella.com Inventariu di e paghjelle
   </p>
   <p>
    Litteratura corsa
   </p>
  </body>
 </text>
</TEI>
