<TEI>
 <teiHeader>
  <fileDesc>
   <titleStmt>
    <title>
     A Pian' d'Avretu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/A%20Pian%27%20d%27Avretu"/>
     <date>
      2015-07-09T14:38:31Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    A Pian' d'Avretu
   </head>
   <p>
    A Pian' d'Avretu hè una rivista criata in 1991 in Portivechju. U prima dirittori di publicazioni fù Marcu Biancarelli. À l'origini a publicazioni era solu in lingua corsa, è si ghjiraia prima di tuttu versu a criazioni. Certi scrivani cunnisciuti in u duminiu di a litteratura corsa ci participoni : Marcu Ceccarelli, Ghjacumu Biancarelli, Ghjacumu Fusina, Alanu Di Meglio è altri. In 1995 Petru Ciabrini presi a dirizzioni pà dui numari chì duviani chjuda a prima epica di u ghjurnali (1991-1995, cù 19 numari publicati).
   </p>
   <p>
    Ci volsi à aspittà à 2004 par veda rinascia A Pian' d'Avretu, sempri cù Marcu Biancarelli à a dirizzioni, ma cù un' andatura à pena diffarenti chè prima. Oramai i testi erani scritti in corsu o in francesu è a criazioni lacaia piuttostu a piazza à i testi di libara opinioni o à l'infurmazioni culturali. Parichji parsunalità impurtanti funi tandu invitati da a rivista, com'è i scrittori Marcello Fois è Raphaël Confiant, o l'universitarii Bruno Etienne è Nicolas Bancel.
   </p>
   <p>
    In 2007 Paulu Desanti duvintò u terzu dirittori di A Pian' d'Avretu è cuntinivò un travaddu à longu andà ridendu à a publicazioni un carattaru più vultatu versu a criazioni, è sviluppendu in primu locu i critichi litterarii.
   </p>
   <p>
    Al dilà di quissi mintuvati, i parsunalità chì ani marcatu u più a rivista par via di a so prisenza in u cumitatu di ridazzioni è di u so travaddu funi - frà altri - Didier Rey, Stefanu Cesari, Arnestu Papi, Vincenti Tramoni, Maria Petra Valli, Bernardu Biancarelli, Filippu Antonetti, ecc.
   </p>
   <p>
    Rivista litteraria in lingua corsa
   </p>
  </body>
 </text>
</TEI>
