<TEI>
 <teiHeader>
  <fileDesc>
   <titleStmt>
    <title>
     Lavu à Crena
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Lavu%20%C3%A0%20Crena"/>
     <date>
      2019-10-03T11:16:05Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Lavu à Crena
   </head>
   <p>
    U lavu à Crena hè un lavu di Corsica. Hè situatu in a parti suda di u monte Ritondu. U lavu à Crena si trova à un altezza di 1310 metri, annantu à a cumuna d'Ortu, sopra u paese di a Soccia. A superficia di u lavu hè 2,4 ettari. A prufondezza massima hè 6,5 metri. U lavu hè cutratu trè o quattru mesi l'annu. Ci hè una furesta di largi intornu à u lavu. L'acqua di u lavu hè acita (pH = 6,5).
   </p>
   <p>
    ==Itinerariu==
   </p>
   <p>
    Ci sò dui itinerarii, per andà in u lavu à Crena, u più cunnisciutu è u più cortu essendu quellu di a Soccia.
   </p>
   <p>
    ===Da a Soccia===
   </p>
   <p>
    A partenza si face da u paese di a Soccia. Par andà in a Soccia, si piglia u stradone dipartimentale D23, dapoi Vicu. Dapoi Aiacciu, si piglia u stadone dipartimentale D81 eppo u u stadone dipartimentale D70 à parte da Saone. Si parte versu u lavu da a cima di u paese di a Soccia. Si suvitanu i pannelli è si pò garà  à u parcheghju à a fine di u stradone, ind'edda ci hè una grande croce. Si suvita dopu u stradellu chì và versu u lavu. 'Ssu stradellu righjunghje dopu quelle chì vene d'Ortu. Si cuntinueghja è si sbocca in una furesta di pini larici. In a pineta, ci hè una funtana chì ni esce un' acqua fresca fresca. Dopu, si sbocca in u lavu. Per andà è vultà, ci vole una ora è mezu. Hè un stradellu senza difficultà.
   </p>
   <p>
    ===Da Ortu===
   </p>
   <p>
    Si pò dinù ghjunghje in u lavu à Crena da u paese d'Ortu. Hè più longu (circa trè ore per andà è vultà) ma hè più bellu. À u capu di circa una ora è quartu, ci si sbocca in u stradellu chì parte da a Soccia.
   </p>
   <p>
    ==Legenda==
   </p>
   <p>
    Accade à spessu ch'ellu ci fussi una legenda assuciata incù un lavu di Corsica. Difatti, ci hè una legenda chì face referenza à u lavu di Ninu, u lavu di u Cintu è u grande lavu d'Oru. Ci hè dinò una legenda assuciatu incù u lavu à Crena. Siont'è 'ssa legenda, u Diavule vulia fà si un piattatoghju è avaria datu una martillata trimente. Saria cusì ch'ellu saria natu u lavu à Crena.
   </p>
   <p>
    U lavu hà una forma guasi ronda, è siont'è un antra legenda, saria a ghjumenta di u Diavule chì avaria erpiatu annantu à una cota di u fiume vicinu. Saria cusì chì u lavu hà una forma chì s'assumiglia à quella di l'unghjola di un cavallu.
   </p>
   <p>
    ==Da vede dinù==
   </p>
   <p>
    Legenda di u lavu di Crenu
   </p>
   <p>
    == Referenze ==
   </p>
   <p>
    Natura 2000 - Ministeru di l'Eculugia
   </p>
   <p>
    Gauthier, Alain, Perule di a muntagne - Perles de la montagne, Stantari, 6, pagine 33-41
   </p>
   <p>
    == Ligami ==
   </p>
   <p>
    Terra corsa - Terre corse
   </p>
   <p>
    Lavi di Corsica
   </p>
  </body>
 </text>
</TEI>
