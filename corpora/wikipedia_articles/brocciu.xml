<TEI>
 <teiHeader>
  <fileDesc>
   <titleStmt>
    <title>
     Brocciu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Brocciu"/>
     <date>
      2015-09-05T15:31:56Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Brocciu
   </head>
   <p>
    U Brocciu hè una spicialità di a gastrunumia corsa. U brocciu hè classatu com'è Appellazioni d'Origini Cuntrullata (AOC) dapoi un dicretu di u 3 ghjugnu 1998.
   </p>
   <p>
    U brocciu si pò fà incù u latti di pecura o di capra. U brocciu di pecura hè più grassu ca quiddu di capra. Ùn si pò micca cunsidarà lu cum'è un casgiu, parchì risulta solu di a coagulazione à caldu di u seru (allora chì u casgiu hè dighjà coagulatu), cum'è a "ricotta" taliana.
   </p>
   <p>
    U brocciu hè fabricatu incù un mischiu di seru (uttanta par centu) è di puricciu (vinti par centu). Si scalda prima u seru, insin'à una temperatura di circa cinquanta gradi. Dopu si salisci u seru è s'aghjusta tandu u puricciu. Si alza tandu a tempratura, par ghjugna fin à sittanta cinqui gradi. U focu devi survigliatu ch'eddu ùn sii micca troppu forti. Tandu u brocciu si forma à pocu à pocu, è si caccia par metta lu in i casgiaghji. Dopu, si lascia ghjilà u brocciu. Si pò mangnà dopu à circa trè ori.
   </p>
   <p>
    U brocciu frescu hè prisintatu in a casgiaghja. A pruduzzione di u brocciu si face da nuvembre à ghjugnu.
   </p>
   <p>
    == Gastrunumia ==
   </p>
   <p>
    Parechji spicialità di a gastrunumia corsa sò fatti incù u brocciu. Par esempiu:
   </p>
   <p>
    a frittata incù u brocciu
   </p>
   <p>
    l'imbrucciata
   </p>
   <p>
    u fiadone
   </p>
   <p>
    a pulenta incù u brocciu
   </p>
   <p>
    i cannelloni
   </p>
   <p>
    a cocciula
   </p>
   <p>
    == Rifarenzi ==
   </p>
   <p>
    l'AOC Brocciu corsu (in francesu)
   </p>
   <p>
    Brocciu corsu (in francesu)
   </p>
   <p>
    == Liami ==
   </p>
   <p>
    U brocciu - GIE Taravu
   </p>
   <p>
    == Da veda dinò ==
   </p>
   <p>
    a casgiaghja
   </p>
   <p>
    u puricciu
   </p>
   <p>
    u seru
   </p>
   <p>
    a lighjenda di u brocciu
   </p>
   <p>
    Gastrunumia corsa
   </p>
  </body>
 </text>
</TEI>
