<TEI>
 <teiHeader>
  <fileDesc>
   <titleStmt>
    <title>
     E calze in seta
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/E%20calze%20in%20seta"/>
     <date>
      2019-10-03T11:22:38Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    E calze in seta
   </head>
   <p>
    E Calze in seta hè una puesia di Antone Battisti Paoli (1851-1931), dettu Paoli di Tagliu . Hè stata publicata in A Muvra in u 1926. Face parte di Risa è Pianti.
   </p>
   <p>
    ==E calze in seta==
   </p>
   <p>
    Perche un tassate à dece franchi u paghju
   </p>
   <p>
    E calze in seta à e nostre Signurine ?
   </p>
   <p>
    Cosa pensate ? Riflettite, infine!
   </p>
   <p>
    Ci hè calze in seta più ch'è fiori di maghju!
   </p>
   <p>
    È vera chì si tocca lu vespaghju,
   </p>
   <p>
    Ma cosa importa s’ellu hè un affarone,
   </p>
   <p>
    È s’ellu si pò empie lu cascione ?
   </p>
   <p>
    Si metta dunque focu à lu lignaghju.
   </p>
   <p>
    U bisognu è stallatu à lu fucone
   </p>
   <p>
    Cun tutta quanta la so parentia,
   </p>
   <p>
    Ùn teme nè minaccia nè bastone.
   </p>
   <p>
    Eppuru lussu, moda è signuria
   </p>
   <p>
    Ùn cunnoscenu tempi nè stagione,
   </p>
   <p>
    Marchjanu à lu gran'trottu à tutta via.
   </p>
   <p>
    ==Da vede dinù==
   </p>
   <p>
    Paoli di Tagliu
   </p>
   <p>
    Puesia in lingua corsa
   </p>
  </body>
 </text>
</TEI>
