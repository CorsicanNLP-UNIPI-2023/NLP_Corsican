<TEI>
 <teiHeader>
  <fileDesc>
   <titleStmt>
    <title>
     Aluetu di Sudafrica
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Aluetu%20di%20Sudafrica"/>
     <date>
      2018-05-03T16:43:12Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Aluetu di Sudafrica
   </head>
   <p>
    L' Aluetu di Sudafrica (Aloe succotrina) hè una spezia di pianta chì face parte di a famiglia di l'Aloeaceae. Hè una spezia d'aluetu cultivata, chì hè uriginaria di Sudafrica. I so fiori sò rossi o arancini, è sò longhe 4 cm. Fiurisce in a siconda mità di l'invernata. L'aluetu di Sudafrica hè altu sin'à 1,5 metru, ma a so altezza media hè un metru.
   </p>
   <p>
    U nome « Aloe succotrina » face referenza à l'isula di Socotra, ma pruvene da un sbagliu chì hè statu fattu à l'iniziu in a determinazione di l'origine di 'ssa spezia d'aluetu. Ma à u principiu di u seculu XX, in u 1906, a so origine hè stata determinata incù precisione: pruvene infatti di a regione di u Capu in Sudafrica.
   </p>
   <p>
    L'aluetu di Sudafrica hè cunsideratu cum'è a prima spezia d'aluetu chì fù introdutta cum'è pianta cultivata in Europa.
   </p>
   <p>
    L'aluetu di Sudafrica, incù aloe africana, aloe arborescens, aloe vera barbadensis (più cunnisciutu à i ghjorni d'oghje cum'è aloe vera), aloe saponaria è aloe ferox, hè una di e 250 spezie d'aluetu chì sò usate in medicina.
   </p>
   <p>
    == Classifica ==
   </p>
   <p>
    Parechji sinonimi di Aloe succotrina sò:
   </p>
   <p>
    Aloe perfoliata var. succotrina (Lam.) Aiton (1789).
   </p>
   <p>
    Aloe soccotrina Garsault (1764)
   </p>
   <p>
    Aloe perfoliata var. purpurascens Aiton (1789).
   </p>
   <p>
    Aloe sinuata Thunb. (1794).
   </p>
   <p>
    Aloe sinuata Willd. (1799)
   </p>
   <p>
    Aloe purpurascens (Aiton) Haw. (1804).
   </p>
   <p>
    Aloe soccotorina Schult. &amp; Schult.f. (1829)
   </p>
   <p>
    == In Corsica ==
   </p>
   <p>
    'Ssa varietà cultivata d'aluetu hè assai cumuna in Corsica. E so qualità estetiche facenu ch'ella hè aduprata assai per l'urnamentu di e case.
   </p>
   <p>
    == Da vede dinù ==
   </p>
   <p>
    l'aluetu
   </p>
   <p>
    Flora di Corsica
   </p>
   <p>
    Flora
   </p>
  </body>
 </text>
</TEI>
