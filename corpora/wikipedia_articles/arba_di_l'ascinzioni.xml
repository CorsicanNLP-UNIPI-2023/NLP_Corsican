<TEI>
 <teiHeader>
  <fileDesc>
   <titleStmt>
    <title>
     Arba di l'Ascinzioni
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Arba%20di%20l%27Ascinzioni"/>
     <date>
      2015-07-16T14:04:53Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Arba di l'Ascinzioni
   </head>
   <p>
    Ci sò dui spezii di pianti chì sò cunnisciuti in Corsica com'è l'arba di l'Ascinzioni (o erba di l'Ascensione):
   </p>
   <p>
    l'arba di l'Ascinzioni rossa (sedum ceraea)
   </p>
   <p>
    l'arba di l'Ascinzioni verdi (sedum stellatum)
   </p>
   <p>
    U nomu scentificu sedum, veni da a parola latina sedere (seda), chì discrivi u fattu chì l'arba di l'Ascinzioni "sedi" à spessu à mezu à i petri.
   </p>
   <p>
    'Ssi dui spezii di pianti sò cumuni in Corsica. Hè di tradizioni d'andà à coglia li u ghjornu di l'Ascinzioni, a matina. Si coglini prima ch'eddu si pisessi u soli, incù a so radica. Dopu l'arba di l'Ascinzioni si mettini in casa, appiccata, à capu in ghjò. A pianta campa senza nè terra nè acqua, si ridrizza è fiurisci in San Ghjuvanni, u 24 ghjugnu. Sicondu a tradizioni, s'è l'arba di l'Ascinzioni si ridrizza è fiurisci in una casa, l'annata sarà bona. Hè gattivu inveci s'è a pianta ùn fiurisci micca. L'arba di l'Ascinzioni si cunserva cusì insin'à Sant'Anna, u 26 lugliu.
   </p>
   <p>
    == Rifarenzi ==
   </p>
   <p>
    U Scoddu - Misincu di Cultura è d'Infurmazioni, Aprili 2008
   </p>
   <p>
    == Da veda dinò ==
   </p>
   <p>
    l'arba di l'Ascinzioni rossa
   </p>
   <p>
    l'arba di l'Ascinzioni verdi
   </p>
   <p>
    i fiori di Corsica
   </p>
   <p>
    l'ovu di l'Ascinzioni
   </p>
   <p>
    sedum
   </p>
   <p>
    Flora di Corsica
   </p>
  </body>
 </text>
</TEI>
