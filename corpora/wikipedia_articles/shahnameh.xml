<TEI>
 <teiHeader>
  <fileDesc>
   <titleStmt>
    <title>
     Shahnameh
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Shahnameh"/>
     <date>
      2015-07-02T15:26:59Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Shahnameh
   </head>
   <p>
    Shāhnāmé, o Shāhnāma (Persianu: شاهنامه, altirnativi ortugrafichi sò Shahnama, Shahnameh, Shahname, Shah - Nama littiralamenti "Noma di i Rè"), traduttu com'è U Libru di i Rè, hè una vasta opara puetica scritta da u pueta persianu Ferdowsi intornu à u 1000 d.C. circa ed hè l'epica naziunali di u mondu di lingua pirsiana. U Shâhnameh conta u passatu miticu è storicu di u so paesi, l'Iranu, da a criazioni di u mondu, finu à a cunquista islamica di u VII seculu.
   </p>
   <p>
    À parti a so impurtanza litteraria u Shâhnameh, scrittu in persianu arcaicu, hè statu di fundamintali impurtanza par a rinascita di a lingua pirsiana successivamenti à l'influenza di l'arabu.
   </p>
   <p>
    Stu vuluminosu travagliu, cunsidaratu un capulavoru litterariu, rifletti ancu a storia di u grandi imperu persianu, i so valori culturali, i so antichi riligioni (Zoroastrisimu), hè u so prufondu sensu naziunali. Ferdowsi hà cumplittatu u Shâhnameh in u mumentu in u quali l'indipindenza naziunali era stata cumprumissa. Mentri ci sò mimurabili eroi è eruini di tipu classicu in l'opara, u veru prutagonistu hè a Persia stessa. Hè dunqua un impurtanti libru par tuttu u mondu persianu-iranianu, trà u quali l'Afganistanu, u Tagikistanu è altri populi di l'Asia cintrali.
   </p>
   <p>
    Stu libru hè impurtanti ancu par i restanti 200.000 zuruastriani in u mondu, parchì u Shâhnameh traccia l'iniziu di u Zoroastrisimu finu à a scunfitta di l'ultimu rè zuruastrianu da parti di l'invasori arabi.
   </p>
   <p>
    I copii illustrati di l'opara sò trà i più suntuosi asempii di miniatura pirsiana. Diversi copii rimanini oghji intatti, bench'è dui di i più famosi a Houghton Shahnameh è a Gran Mongol Shahnameh funi suddivisi in foglii vinduti siparatamenti in u XXu seculu. Un unicu fogliu (tandu à u museiu Aga Khan) hè statu vindutu par 1,7 milioni di dullari in u 2006.  U Bayasanghori Shâhnâmeh, una copia manuscritta (Palazzu Golestan, Iranu), hè stata inclusa da l'UNESCO in a lista di a Mimoria di u mondu.
   </p>
   <p>
    == Noti ==
   </p>
   <p>
    ==Bibliugrafia==
   </p>
   <p>
    [[Hyperwerks]] 2005), The Story of Rostam &amp; Sohra ISBN 0-9770213-1-9, rumanzu graficu mudernu inglesu.
   </p>
   <p>
    Rostam: Return of the King (Publisher: Hyperwerks] 2007), The Story of Kai-Kavous and Soodabe ISBN 0-9770213-2-7, rumanzu graficu mudernu inglesu.
   </p>
   <p>
    Rostam: Battle with The Deevs (Publisher: Hyperwerks] 2008), The Story of The Evil White Dee ISBN 978-0-9770213-3-8, rumanzu graficu mudernu inglesu.
   </p>
   <p>
    Rostam: Search for the King (Publisher: Hyperwerks] 2010), The Story of Rostam's Childhoo ISBN 978-0-9770213-4-5, rumanzu graficu mudernu inglesu.
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia taliana.
   </p>
   <p>
    Puesia
   </p>
  </body>
 </text>
</TEI>
