<TEI>
 <teiHeader>
  <fileDesc>
   <titleStmt>
    <title>
     Gurgoni
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Gurgoni"/>
     <date>
      2015-04-08T19:01:16Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Gurgoni
   </head>
   <p>
    I Gurgoni (o Gurgone) sò mostri di a mitulugia greca, erani figli di Forcu è di Cetu.
   </p>
   <p>
    Erani trè sureddi, Stenu, Euriale è Medusa. D'aspettu mustruosu, aviani ali d'oru, mani incù sgrinfii di brunzu, sanni di singhjari è sarpi inveci di i capiddi è chiunqua i vardaia dirittamenti in l'ochji firmaia pitrificatu. A gurgona par antunumasia era Medusa, unica murtali frà i trè è a so righjina, chì, par vulè di Parsifuna, era u custodiu di l'Inferni.
   </p>
   <p>
    I Gurgoni ripprisintaiani a pirvirsioni in i so trè formi: Euriale ripprisintaia a pirvirsioni sissuali, Steno a pirvirsioni murali è Medusa a pirvirsioni intillettuali.
   </p>
   <p>
    U mitu narra ch'è Perseiu, avendu ricivutu l'ordini di cunsignà a testa di Medusa à Polidette, signori di l'isula di Serifu, si ricò prima sicondu i Graie, sureddi di i Gurgoni, custringhjindu i à indicà li a via par righjunghja i Ninfi. Da quiddi riciviti sandali alati, una bisgiacca è un elmu chì rindia invisibili: doni chì li si aghjunsini un spichju da parti d'Atena è un falcinu da parti di Ermes.
   </p>
   <p>
    Cussì armatu, Perseiu bulò contru i Gurgoni è, mentri erani addurmintati, vardendu ni l'imaghjina in u spichju divinu d'Atena par evità di firmà pitrificatu, taddò a testa à Medusa è a chjusi subitu in a bisgiacca di i Graie. Da u troncu decapitato di Medusa iscini, à tempu cù i schizzati di sangui, u cavaddu alatu Pegasu è Crisaore, babbu di Gerionu.
   </p>
   <p>
    Perseiu dunò a testa di a gurgona à a dea Atena, a quali a fissò à u centru di u so probbiu scudu par tarrurizà i numichi.
   </p>
   <p>
    == Curiusità ==
   </p>
   <p>
    In a seria Sleepy hollow , in a puntata "A gurgona", hè ripprisintata una gurgona chì surviglia a spada chì sirvarà dopu à Henry Perrish par uccida à Moloch.
   </p>
   <p>
    == Da veda dinò ==
   </p>
   <p>
    Gorgoneion
   </p>
   <p>
    Anfesibena
   </p>
   <p>
    Medusa (mitulugia)
   </p>
   <p>
    Gurgonia
   </p>
   <p>
    == Riferimenti ==
   </p>
   <p>
    Anna Maria Carassiti, Dizziunariu di Mitulugia greca è rumana, 1996 Newton.
   </p>
   <p>
    Camino Garcia, M. Antonia Loste, Gloria Alvarez, "Mitologia: l'antropologia a traves del mite", Graò 1996
   </p>
   <p>
    Gurgoni
   </p>
   <p>
    == Noti ==
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia in talianu.
   </p>
  </body>
 </text>
</TEI>
