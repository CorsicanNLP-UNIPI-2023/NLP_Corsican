<TEI>
 <teiHeader>
  <fileDesc>
   <titleStmt>
    <title>
     Salvatore Viale
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Salvatore%20Viale"/>
     <date>
      2019-10-03T11:13:56Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Salvatore Viale
   </head>
   <p>
    Salvatore Viale (Bastia, 6 di settembre 1787 – 23 di nuvembre 1861) hè statu un scrittore, puetu è magistratu corsu. Hè cunsideratu cum'è l'autore di u prima testu litterariu in lingua corsa. U Sirinatu di Scappinu, chì si trova in u Cantu quartu di a Dionomachia di Salvatore Viale hè cunsideratu cum'è u prima testu di a litteratura corsa.
   </p>
   <p>
    ==Biugrafia==
   </p>
   <p>
    Salvatore Viale nasce in Bastia u 6 di settembre di u 1787 è more u 23 di nuvembre di u 1861.
   </p>
   <p>
    Hè u figliolu di Maria Nicolaia Prelà è di Paulu Agustinu Viale.
   </p>
   <p>
    À l'età di setti à dodici anni, hè educatu in e Ville di Petrabugnu, induve ellu ampara u latinu. Versu a fine di u 1803, cuntinueghja i so studii in Roma. Studieghja u dirittu, a lingua greca classica è a litteratura. U so babbu more in u 1805.
   </p>
   <p>
    In u 1808 si ne rientra in Corsica per sustene a so famiglia.
   </p>
   <p>
    In u 1809, riceve u so diploma d'avucatu in Pisa.
   </p>
   <p>
    In u 1812, cumencia à scrive u so puema A Dionomachia, ch'ellu finisce in u 1813.
   </p>
   <p>
    Participeghja dinù à a vita pulitica. L'11 d'aprile di u 1814, hè elettu da l'assemblea dopu à a rivolta pupulare, cum'è membru è sicritariu di u Cumitatu Superiore creatu in Bastia.
   </p>
   <p>
    In u 1815, ritorna  à Roma. Participeghja quallà à a vita litteraria, fendu parte di l'accademia Tiberina.
   </p>
   <p>
    Lisandru Colonna d'Istria, u procuratore generale di Bastia, u face numinà in 1816 à a Corte prevotale di Bastia. Vultendu in Bastia, Viale face publicà a Dionommachia in Livornu in u 1817.
   </p>
   <p>
    Dopu esse elettu cum'è ghjudice d'istanza à u tribunale di Bastia in u 1823,  face stampà a Dionommachia in Parigi. Tandu, participeghja dinù à a Sucietà centrale di struzzione publica di Corsica, in Bastia.
   </p>
   <p>
    Salvatore Viale pò esse cunsideratu cum'è un di i primi autori d'un' antologia di a litteratura corsa. Hà cuntribuitu in particulare à a redazzione di I Canti Popolari Corsi di Niccolò Tommaseo. È hà scrittu a so propia racolta : Canti Popolari di Corsica, un' antologia di a litteratura corsa di l'epica chì cuntene numerosi nanni, voceri, sirinati è puesie di i primi autori corsi cum'è Guglielmu Guglielmi.
   </p>
   <p>
    U Serenatu di Scappinu ; in u Cantu quartu di a Dionomachia ; hè cunsideratu cum'è u primu testu di a litteratura in lingua corsa.
   </p>
   <p>
    == Bibliografia ==
   </p>
   <p>
    Dei Principi delle Belle Lettere, Bastia, 1813 (II edizione 1843).
   </p>
   <p>
    Dionomachia, Bastia, 1817.
   </p>
   <p>
    Serenatu di Scappinu, in a Dionomachia: u prima testu litterariu in lingua corsa.
   </p>
   <p>
    Poesie Giocose, Bastia, 1817.
   </p>
   <p>
    Prose Giocose, Bastia è Parigi, 1828.
   </p>
   <p>
    Prose serie, Bastia è Parigi, 1828.
   </p>
   <p>
    Poesie serie, Bastia è Parigi, 1828.
   </p>
   <p>
    Canzoni contadinesche in dialetto corso, Bastia
   </p>
   <p>
    L'ultima vendetta, Bastia, 1837
   </p>
   <p>
    Canti popolari corsi, Bastia, 1843.
   </p>
   <p>
    La sposa d'Abido, saggio di versi italiani e di canti popolari corsi, Bastia e Bruxelles, 1843.
   </p>
   <p>
    Dell'uso della lingua patria in Corsica (p. 25-37) in Archivio storico italiano
   </p>
   <p>
    Novelle corse, Bastia è Trieste, 1846.
   </p>
   <p>
    Sopra lo stile della versione poetica dell'Iliade di Melchiorre Cesarotti
   </p>
   <p>
    Delle cagioni e degli effetti della moderna letteratura romanzesca, 1835
   </p>
   <p>
    Canti popolari corsi, Fabiani, Bastia, 1855
   </p>
   <p>
    Componimenti in versi e in prosa, Vieusseux, Firenze è Bastia, 1857
   </p>
   <p>
    Dell'uso della lingua patria in Corsica, Vieusseux, Firenze, 1858 (sulla lingua italiana).
   </p>
   <p>
    Dell'uso dei costumi corsi, Vieusseux, Firenze  è Bastia, 1860.
   </p>
   <p>
    == Referenze ==
   </p>
   <p>
    Santu Casanova e Autori vari, Almanaccu di a Muvra, Bastia, 1933.
   </p>
   <p>
    Sabino Acquaviva La Corsica: Storia di un genocidio, Franco Angeli, Milano, 1987.
   </p>
   <p>
    Francesco Silvio Orlandini, Scritti in verso e in prosa di Salvatore Viale, 1861, Firenze, Delice le Monnier
   </p>
   <p>
    D. Diamilla Müller, Biografie Autografe ed Inedite, 1853, Torino, p. 352-356 (pdf: p. 357-360))
   </p>
   <p>
    ==Ligami==
   </p>
   <p>
    Salvatore Viale
   </p>
   <p>
    Viale, Salvatore
   </p>
   <p>
    Viale, Salvatore
   </p>
  </body>
 </text>
</TEI>
