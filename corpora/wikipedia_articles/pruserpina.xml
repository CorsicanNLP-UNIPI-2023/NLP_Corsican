<TEI>
 <teiHeader>
  <fileDesc>
   <titleStmt>
    <title>
     Pruserpina
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Pruserpina"/>
     <date>
      2015-07-02T15:12:52Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Pruserpina
   </head>
   <p>
    Pruserpina (o Proserpina) (lat. Proserpĭna) hè a virsioni rumana di a dea greca Persefona o Kore (gr. κόρη, zitedda). U nomu pudaria dirivà da a parola latina proserpere ("emerghja") chì significheghja a crescita di u granu. Infatti, in urighjina, fù senza dubbitu una dea agresta. Fù ancu idantificata incù a dea Libara.
   </p>
   <p>
    Pruserpina era figlia di Cereri; rapita da Plutonu rè di l'Adi mentri cuglia i fiora nantu à i rivi di u lavu Pergusa à Enna è trascinata nantu à u so carru trainata da quattru cavaddi neri, ni divintò a sposa è fù righjina di l'Inferni. Dopu ch'è a mamma avissi chertu à Ghjovi di fà la libarà, poti riturnà in terra, pattu è cundizioni ch'edda trascurrissi sei mesa à l'annu sempri incù Plutonu. Cereri facia calà u fretu è a cutrura duranti i mesa in i quali a figliola era assenti com'è cennu di dulori, par fà risvighjà dopu a natura par u ritornu di Pruserpina nantu à a terra.
   </p>
   <p>
    U so cultu à Roma fù introduttu accantu à quiddu di Dis Pater (assimilatu l'Adi), in u 249 a.C.
   </p>
   <p>
    Si cilibràni tandu in so onori i Ghjochi Tarantini, cusì chjamati da una lucalità in u campu di Marti, u Tarentum.
   </p>
   <p>
    Oghji hè par edda intitulata l'Università Kore di Enna, cità à a quali Pruserpina era prufundamenti liata.
   </p>
   <p>
    == U mitu ==
   </p>
   <p>
    U rattu di Pruserpina hè un mitu trà i più celebri di a tradizioni pagana Ciciliana, ritrattu par via di cunsiquenza in parechji è priziosi opari d'arti com'è u gruppu sculturali di u Bernini.
   </p>
   <p>
    U rattu si rializò annantu à u lavu di Pergusa, in i vicinanzi di Enna.
   </p>
   <p>
    Da u racontu di u celebru pueta Claudiano, Plutonu, rè di l'inferni, dicisu di visità a terra, emersi in i circonda di Enna, annantu à i Monti Erei in u centru di a Cicilia, è scorsi Pruserpina, figlia di a dea Cereri, trà i tanti ziteddi femini impignati à coglia fiori nantu à i rivi di u lavu di Pergusa.
   </p>
   <p>
    Cereri, mamma di Pruserpina è dea di l'Olimpu, fù addisparata da a nutizia di a scumparsa di a figliola, è invucò l'aiutu di Ghjovi, rè di tutti i dei, par aiutà la à ritruvà a bedda Pruserpina.
   </p>
   <p>
    À u mitu di Pruserpina è à l'ira di Cereri si faci ricuddà l'altirnanza di i staghjoni.
   </p>
   <p>
    == Bibliugrafia ==
   </p>
   <p>
    Marco Tullio Ciciaronu, De natura deorum II,66
   </p>
   <p>
    Valerio Massimu Factorum et dictorum memorabilium libri IX II 4,5
   </p>
   <p>
    Sant'Agostino d'Ippona, De Civitate Dei IV,8
   </p>
   <p>
    Claudio Claudiano De Raptu Proserpinae
   </p>
   <p>
    Claudio Claudiano - Milo De Angelis,"U rapimentu di Pruserpina" è. Enrico Casaccia - 2010
   </p>
   <p>
    == Da veda dinò ==
   </p>
   <p>
    Persefona
   </p>
   <p>
    Mitamurfosi di Ovidiu
   </p>
   <p>
    Dis Pater
   </p>
   <p>
    Divinità di a morti
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia taliana.
   </p>
   <p>
    Riligioni
   </p>
  </body>
 </text>
</TEI>
