<TEI>
 <teiHeader>
  <fileDesc>
   <titleStmt>
    <title>
     Anassimandru
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Anassimandru"/>
     <date>
      2015-07-16T12:16:24Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Anassimandru
   </head>
   <p>
    Anassimandru di Miletu (in grecu anticu Ἀναξίμανδρος (610 AC – versu 546 AC) hè un filosofu grecu presocraticu. Hà succidutu à Tales com'è maestru di a scola milesiana, è hè avutu Anassimenu è Pitagoru frà i so allevi.
   </p>
   <p>
    Anassimandru hè cunsidaratu com'è u prima filosofu à avè nutatu i so travagli par iscrittu. Solu un frammentu hè statu cunsirvatu, ma cuncerna a filusufia, l'astronomia, a fisica, a giumitria è ancu a giugrafia.
   </p>
   <p>
    U crateriu lunariu Anassimandru fù numinatu in l'anori di u filosofu.
   </p>
   <p>
    == Biugrafia ==
   </p>
   <p>
    Anassimandru era u figliolu di Praxiadès. Hè natu in Miletu duranti a terza annata di a 42esima ulimpiata (610 AC). Sionti Apollodoru d'Atene, t'avia sissanta quattri anni in a siconda annata di a 58esima ulimpiata (547-546 AC) è morsi pocu dopu.
   </p>
   <p>
    In i so Discorsi, Temistiu mintuveghja chì Anassimandru saria statu « u prima di i Grechi cunnisciuti à publicà un opara scritta annantu à a natura ». I so documenti sariani dunqua stati frà i primi scritti grechi publicati in prosa. À l'ebbica di Platone, a so filusufia era stata sminticata, è i frammenti chì ci fermani avali si trovani ind'è Aristotele o Tiufrastu.
   </p>
   <p>
    In i Viti, duttrini è sintenzi di i filosofi illustri di Diogene Laërce, hè mintuvatu un fattu ridiculu chì cuncerna Anassimandru : avendu amparatu chì i ziteddi u biffavani quand'eddu cantava, avaria rispostu tandu chì li ci vulia à amparà à cantà megliu par i ziteddi.
   </p>
   <p>
    === Cusmulugia ===
   </p>
   <p>
    Anassimandru fù u prima à cuncipiscia un mudeddu miccanicu di l'universu.
   </p>
   <p>
    À l’urighjina, dopu a siparazioni di u caldu è di u fretu, una sfera di focu s'hè furmata chì hà inturniatu a Terra com'è a scorza d'un arburu. Issa sfera di focu s'hè sdrisgiuta dopu par furmà u restu di l'universu. Di listessa taglia ch'è a Terra, u Soli era dunqua u focu chì si vidia à traversu un tafonu annantu à a rota a più luntana è una eclizza currispundia à a sarratura d'issu tafonu.
   </p>
   <p>
    === Prividimentu d’un terramutu ===
   </p>
   <p>
    In a so opara filusofica De a divinazioni (I, 50, 112), Ciciaronu conta chì Anassimandru avaria cunsigliatu à l'abitanti di Lacedemona d’abandunà a so cità è i so casi par passà a nuttata in campagna incù i so armi, parchì un terramutu si priparava. A cità s’hè sfundata dopu da veru.
   </p>
   <p>
    == Liami esterni ==
   </p>
   <p>
    Internet Encyclopedia of Philosophy — Anassimandru (in inglesu)
   </p>
   <p>
    Bibliugrafia d'Anassimandru (in inglesu)
   </p>
   <p>
    Filosofu
   </p>
  </body>
 </text>
</TEI>
