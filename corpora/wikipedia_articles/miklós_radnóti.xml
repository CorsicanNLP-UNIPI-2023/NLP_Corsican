<TEI>
 <teiHeader>
  <fileDesc>
   <titleStmt>
    <title>
     Miklós Radnóti
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Mikl%C3%B3s%20Radn%C3%B3ti"/>
     <date>
      2019-09-29T20:09:13Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Miklós Radnóti
   </head>
   <p>
    Miklós Radnóti, natu u 5 di maghju 1909 à Budapest è mortu u 4 o u 9 di nuvembri 1944 vicinu à Abda (Győr-Moson-Sopron), hè unu di i più celibri pueti ungaresi.
   </p>
   <p>
    A so mamma è u so frateddu coppiu morini à u mumentu di a so nascita, un avvinimentu ch'eddu mintuveghja in u so racontu autubiugraficu di 1939, Ikrek Hava. Napló hà gyerekkorról (U mesi di i Gemeauss. Ghjurnali di a zitiddina). Perdi u so babbu à l'ità di dodici anni.
   </p>
   <p>
    Isciutu da una famiglia d'intillettuali, entri dopu à a facultà di lettari di Szeged è otteni un diploma di ungaresu è di francesu. Ma i so urighjini ghjudei è i so idei prugressisti li intardiscini un postu. Lanciatu annantu à a via di a splurazioni di i paesi, intratteni i liami incù u partitu cumunistu illegali ma senza mai appartena ci.
   </p>
   <p>
    In u 1930, publicheghja a so prima racolta di puisii Pogány köszöntő (Salutu di u paganu). A so siconda racolta Újmódi pásztorok éneke (Canzona di i novi pastori), di genaru liricu è bucolicu, li vali un prucessu in u 1931 par oscenità è culpita à a riligioni in seguitu à u quali eddu hè cundannatu à ottu ghjorna di prighjò, accumpagnati dopu di attimpatu in appeddu.
   </p>
   <p>
    A so puisia si volta dopu versu u muvimentu uvrieri è a suciulugia rurali. S'avvicina di u gruppu litterariu di l' " urbani ", è publicheghja i puemi in a rivista dirighjita da Attila József, Szép Szó. Hè un antifascistu cunvintu. Hè in particulari ludatu par a so racolta di 1936, Járkálj csak, halálraítélt! (Marchja, cundannatu à morti !) par qualessa eddu vinci u Premiu Baumgarten. U so puema Füttyel oszlik hà béke (A paci si sparguglieghja à colpi di zifuleddu) ritraccia l'ombra di u pinnaciulu di a pulizza ungaresa. Cuscrittu à u Sirviziu di u Travagliu di i Ghjudei, hè fucilatu da i SS à u mumentu di a so ritirata, u 4 o u 9 di nuvembri 1944, i so ultimi puemi in istacca. Sarani esumati incù u so cadavaru in u 1946, è sarani publicati listessu annu sottu à u titulu Tajtekos ég (Celi nivulosu).
   </p>
   <p>
    Miklós Radnóti s'hè vultatu dapoi i so anni d'università versu u catulicisimu, induva eddu hà studiatu sottu à a dirizzioni di u pueta cattolicu Sándor Sík. A so cunvirsioni tardiva, in u 1943, hè mutivata da una longa questula di Cristu.
   </p>
   <p>
    Hà in particulari traduttu in ungaresu i puemi di Guglielmu Apollinaire è di Ghjuvanni di La Fontaine.
   </p>
   <p>
    == Noti ==
   </p>
   <p>
    == Bibliugrafia ==
   </p>
   <p>
    Miklós Radnóti, Marchja furzata, traduttu da l'ungaresu è prisintatu da Jean-Luc Moreau. Parighji, Phébus, 2000.
   </p>
   <p>
    Nascita di maghju 1909
   </p>
   <p>
    Nascita à Budapest
   </p>
   <p>
    Scrittori ungaresu di u XXu seculu
   </p>
   <p>
    Pueta ungaresu
   </p>
  </body>
 </text>
</TEI>
