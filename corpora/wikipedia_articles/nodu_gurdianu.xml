<TEI>
 <teiHeader>
  <fileDesc>
   <titleStmt>
    <title>
     Nodu gurdianu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Nodu%20gurdianu"/>
     <date>
      2015-07-06T13:21:36Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Nodu gurdianu
   </head>
   <p>
    A sprissioni nodu gurdianu hà a so urighjina in una tradizioni litteraria è lighjindaria à a quali hè liatu ancu una passata di a vita di Lisandru Magnu. Incù u tempu, a sprissioni hà assuntu, in parechji lingui, una valenza mitaforica, andendu à indicà un prublemu di difficiulissima suluzioni, chì si presta à essa risoltu, à a manera di Lisandru, incù un brutali tagliu. Da sta passata diriveghjani sprissioni com'è " taglià u nodu gurdianu...":
   </p>
   <p>
    "Purteti li u discorsu incù l'argumenti,chì richiedini acutezza è suttilezza,
   </p>
   <p>
    è saparà scioglia u nodu gurdianudi tuttu, com'è a so ghjarrittiera"(William Shakespeare, Enrico V, Attu prima, scena prima. 45-47)
   </p>
   <p>
    == Tradizioni lighjindaria ==
   </p>
   <p>
    A passata ricodda à l'VIII seculu a.C., periodu in u quali u populu di i Frigi custituiscìa u so probbiu statu incù una struttura pulitica, in u fondu di l'Anatulia (l'attuali Turchia), ma tandu ùn ci era ancora statu elettu un rè.
   </p>
   <p>
    L'oraculu di Telmissu (o Telmessu, l'attuali Makri), l'antica capitali  di a Licia, predissi chì u prima omu chì ghjintraria in quidda nova cità annantu à un carru trainatu da i boi, ni divintaria u rè. U prima à entra fù un misaru paisanu di nomu Gordiu chì, in  cunfurmità cù ciò ch'eddu aia annunciatu l'oraculu, fù numinatu rè è a piccula cità presi u so nomu (chì oghji currispondi à l'attuali Yassihüyük). 'Ssa privisioni fù intarpritata ancu par mezu d'un segnu di i dii, à traversu un'acula chì era atterrata nantu à u carru stessu. Sicondu u storicu Arriano, u figliolu aduttivu di Gordiu, Mida (u rè chì trasfurmava in oru tuttu ciò ch'eddu tuccava), didicò cusì u sacru carru di u babbu  à a divinità frigia Sabazio (chì i Grechi idantificavani incù Dionisu).
   </p>
   <p>
    == Fonti ==
   </p>
   <p>
    Lisandru era un parsunaghju d'eccezziunali cilebrità, è l'episodiu di u nodu gurdianu era cunnisciutu da ogni parsona struita di l'antichità è senza dubbitu ancu da tanti altri chì ùn l'erani micca, da u III seculu a.C. finu à a fini di l'antichità è beddu più dopu. I fonti litterarii sò Arriano, u prupagandistu di Lisandru (Anabasis Alexandri 2.3), Quintu Curzio Rufo (Historiae Alexandri Magni Macedonis, 3.1.14), Giustino in a so epitome di i Storii Filippiche di Pompeo Trogo (11.7.3), è Claudiu Eliano (Nantu à a natura di l'animali 13.1).
   </p>
   <p>
    == Noti ==
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia in talianu.
   </p>
   <p>
    Storia
   </p>
   <p>
    Littiratura
   </p>
  </body>
 </text>
</TEI>
