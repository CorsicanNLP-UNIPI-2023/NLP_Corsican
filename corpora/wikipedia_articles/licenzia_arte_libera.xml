<TEI>
 <teiHeader>
  <fileDesc>
   <titleStmt>
    <title>
     Licenzia Arte Libera
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Licenzia%20Arte%20Libera"/>
     <date>
      2015-03-04T18:56:27Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Licenzia Arte Libera
   </head>
   <p>
    A Licenzia Arte libera (o Licenzia Arti Libara)  (LAL, dinuminata Free Art License (FAL) in a virsione in lingua inglesa è Licenza Arte libera in a virsione in talianu) hè una licenzia copyleft francese per opere artistiche.
   </p>
   <p>
    Creata di lugliu 2000, hè a prima licenzia libera (o almenu una di e prime), in u spiritu di a GNU General Public License, dedicata à l'opere d'arte.
   </p>
   <p>
    A licenzia hè cunsultevule annantu à u situ ufficiale; hè ancu dispunibile in lingua inglese, tedesca, spagnola è portughese.
   </p>
   <p>
    Da u 2006 hè dispunibile ancu a virsione taliana.
   </p>
   <p>
    A Free Software Foundation arricumanda per l'opere non software l'usu di sta licenzia, à tempu cù parechje altre forme di a licenzia Creative Commons.
   </p>
   <p>
    == Urigine ==
   </p>
   <p>
    A licenzia hè stata furmulata di lugliu 2000 in seguitu à l'adunite Copyleft Attitude chì si sò svolti à Accès Local è Public, dui siti d'arte cuntimpuraneu in Parighji. U so cuntinutu hè divutu à i cuntributi dirivati da a mailing list di a Copyleft Attitude, in particulare grazia à i ghjuristi Mélanie Clément-Fontaine è David Geraud, è à l'artisti Isabelle Vodjdani è Antoine Moreau. E principale mutivazione di sta Licenzia Arte libera sò quelle di prumove è pruteghje e criazione di a mente umana, sicondu i principi di u copyleft: a libertà d'usà, cupià, distribuisce, trasfurmà, è l'interdizzione d'esclusività.
   </p>
   <p>
    == Caratteristiche ==
   </p>
   <p>
    A Licence Art Libre permette à tutti i participanti (persone fisiche è non fisiche) di cupià, diffonde, sfruttà à titulu gratuitu o à pagamentu o trasfurmà un'opera rilasciata sottu 'ssu tipu di licenzia, pattu è cundizione ch'è fussenu rispettate e cundizione imposte.
   </p>
   <p>
    A licenzia ricade in a ghjuridizione francesa, da u mumentu chì hè stata furmulata à u so internu, è hè parciò valida in tutti i paesi firmatari di a Cunvinzione di Berna, chì stabilisce una norma ghjuridica internaziunale annantu à a prubità litteraria è artistica.
   </p>
   <p>
    === Drittu d'autore ===
   </p>
   <p>
    L'opere sottu Licenzia Arte libera sò sughjette à a leghje annantu à u drittu d'autore. À traversu a licenzia l'autore di l'opera ne priciseghja a distribuzione, copia è mudifica.
   </p>
   <p>
    === Cundizione ===
   </p>
   <p>
    Una licenzia hè cumpatibile incù a Licenzia Arte libera à cundizione ch'è:
   </p>
   <p>
    abbia un'equitativa attribuzione di u travagliu à i so autori è induve fusse pussibule l'accessu à e virsione pricidente di l'opera stessa.
   </p>
   <p>
    e mudifiche arricate à l'opere è à i travagli sianu sottuposte à listessa licenzia o à una licenzia chì sia cumpatibile incù i criterii esposti in a Licenzia d'Arte libera.
   </p>
   <p>
    a distribuzione, a copia è a mudifica sianu permesse ancu à scopi cummerciali senza altre ristrizzione ch'è quelle citate in i cundizione di cumpatibilità.
   </p>
   <p>
    ricunnoschi a Licenzia Arte libera cumpatibile.
   </p>
   <p>
    === Prubità intillettuale ===
   </p>
   <p>
    A licenzia ùn nega micca i dritti intellettuali annantu à l'opera ma solu quelli cunnessi à a Licenzia stessa.
   </p>
   <p>
    === Durata ===
   </p>
   <p>
    A licenzia rimane in vigore per tutta a durata di u drittu d'autore allegati. In u casu ch'ùn fussenu micca rispittati i termini di a licenzia si perdenu autumaticamente tutti i dritti cunferiti da ella.
   </p>
   <p>
    === Livellu territuriale ===
   </p>
   <p>
    A licenzia ricade in a ghjuridizione francese, da u mumentu ch'ella hè stata furmulata à u so internu, è hè parciò valida in tutti i paesi firmatarii di a Cunvinzione di Berna, chì stabilisce una norma ghjuridica internaziunale annantu à a prubità litteraria è artistica.
   </p>
   <p>
    === Incorpurazione ===
   </p>
   <p>
    A Licenzia Arte libera ùn vene in cuntrastu incù altre licenzie in usu in un prugettu di travagliu in i quali prisente un'opera sughjetta à a Licenzia Arte libera.
   </p>
   <p>
    == Note ==
   </p>
   <p>
    == Da vede dinù ==
   </p>
   <p>
    Cuntenutu liberu
   </p>
   <p>
    Licenzia libera
   </p>
   <p>
    Copyleft
   </p>
   <p>
    Creative Commons
   </p>
   <p>
    == Ligami esterni ==
   </p>
   <p>
    (in francese) Situ ufficiale di u muvimentu Copyleft Attitude
   </p>
   <p>
    (in francese) Freemages, catalogu di futugrafie dispunibile sicondu i termini di a Licence Art Libre
   </p>
   <p>
    Drittu d'autore
   </p>
   <p>
    Drittu industriale
   </p>
   <p>
    Cuntinuti aparti
   </p>
   <p>
    ==Fonte==
   </p>
   <p>
    'Ss'articulu pruvene in parte o in tutalità da l'articulu currispundente di a wikipedia in talianu.
   </p>
  </body>
 </text>
</TEI>
