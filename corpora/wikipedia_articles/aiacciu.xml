<TEI>
 <teiHeader>
  <fileDesc>
   <titleStmt>
    <title>
     Aiacciu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Aiacciu"/>
     <date>
      2019-01-22T22:22:47Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Aiacciu
   </head>
   <p>
    Aiacciu (Ajaccio in liguru ghjinuvesu o Aghjacciu in dialettu aghjaccinu) hè una cumuna di u dipartimentu di a Corsica suttana. A cità di u curallu hè u capilocu amministrativu di a Corsica sana, è ancu di a Corsica suttana. Ci sò 52 880 abitanti (1999) ingrentu à a cità stessa, ma si sò sviluppati dinò i cumuni in lu circondu : Afà, Alata, Bastilicaccia, Appiettu par u più. D'altrondi hè addunita Aghjacciu cù parechji artri cumuni di u rughjun par fundà a "CAPA" (Cumunità d'Agglumerazziun di u Paese Aiaccinu). Si faci chì circa 65 000 parsoni si ne stanu in lu rughjun, è cusì hè u rughjun più pupulatu di Corsica cù quellu di Bastia.
   </p>
   <p>
    Si ci trova a "Cullittività Tarrituriali di Corsica" (CTC), induv'elli seghjanu l'aletti tarrituriali.
   </p>
   <p>
    == Giugrafia ==
   </p>
   <p>
    == Storia ==
   </p>
   <p>
    U sò nomi veni dà u gregu "Agation" (bonu portu) pà a favurevuri pusizziun geugrafica. Effittivaméinti u logu duva sorghji a cità fubbi sceltu dà quarchi culuni greghi fucesi. Succissivaméinti, sottu l'uccupazziun rumana pigliò u nomi di "Adiacium" è pò "Ajax". Cunchista prima da i Vandali, è pò dà i Longobardi, intornu à l'annu milli hè stata uccupata dà i pisani è dopu passò à i ghjinuvesi (sottu l'aùturità di u Bancu di San Ghjorghju), chì in 1492 custrusini una citatella furtificata, cuncepita dà l'architettu milanesi Cristoforo de Gandino, è a pupuloni di centu famighji di a Lunigiana, trà elli i Bonaparte, chì ghjunsini à Aghjacciu in 1510. Dopu si ingrandì artantu grazia à l'afflussu di abitanti pruvinenti da i zoni interni di l'isura.
   </p>
   <p>
    Fubbi uccupata una prima vorta dà i francesi da 1553 à 1559 è ristituita à i ghjinuvesi ancu a paci di Cateu-Cambrésis. In u settesimu securu diventò un bastiuni di l'indipindintisti di Pasquale Paoli, mà in 1768 fubbi uccupata dà i francesi dopu à u trattatu di Versailles. In 1769 nascì u so cittatinu più illustru: Nabulionu Bonaparte. Dà 1793 à 1796 fubbi parti di u regnu anglo-corsu di Pasquale Paoli, pà vurtà definittivaméinti à a Francia in 1796.
   </p>
   <p>
    == Monumenti ==
   </p>
   <p>
    a Ghjisgia Maestra Santa-Maria-Assunta (1582-1893 - Giacomo Della Porta).
   </p>
   <p>
    a Citatella d'Aiacciu
   </p>
   <p>
    u Museu Fesch
   </p>
   <p>
    a Torra di a Parata
   </p>
   <p>
    == Merri ==
   </p>
   <p>
    U merri attuali ghjè Larenzu Marcangeli.
   </p>
   <p>
    == Lingua Aghjaccina ==
   </p>
   <p>
    A lingua d'Aiacciu hè u corsu di tipu pumuntincu : a parlata aghjaccina.
   </p>
   <p>
    ===Tuponimi===
   </p>
   <p>
    A Cunfina
   </p>
   <p>
    Alzo di Leva
   </p>
   <p>
    A Madonuccia
   </p>
   <p>
    A Parata
   </p>
   <p>
    A Piazzetta
   </p>
   <p>
    Arzuta
   </p>
   <p>
    Asprettu
   </p>
   <p>
    A Spusata
   </p>
   <p>
    Barbicaghja
   </p>
   <p>
    Budiccioni
   </p>
   <p>
    Campu di l'oru
   </p>
   <p>
    Castellucciu
   </p>
   <p>
    Canicciu
   </p>
   <p>
    Forcone
   </p>
   <p>
    I Milelli
   </p>
   <p>
    I Salini
   </p>
   <p>
    I Sanguinari
   </p>
   <p>
    Lurettu
   </p>
   <p>
    Marinella
   </p>
   <p>
    Padula
   </p>
   <p>
    Pasci Pecura
   </p>
   <p>
    Pietralba
   </p>
   <p>
    Ricantu
   </p>
   <p>
    San' Ghjaseppu
   </p>
   <p>
    San' Ghjuvà
   </p>
   <p>
    Santa Lucia
   </p>
   <p>
    Sant'Antone
   </p>
   <p>
    Scudu
   </p>
   <p>
    Suartellu
   </p>
   <p>
    Timizzolu
   </p>
   <p>
    U Borgu
   </p>
   <p>
    U Carrughju Drittu
   </p>
   <p>
    U Casone
   </p>
   <p>
    U Finusellu
   </p>
   <p>
    U Salariu
   </p>
   <p>
    U Vazziu
   </p>
   <p>
    U Vittulu
   </p>
   <p>
    Vignola
   </p>
   <p>
    ===Sprissioni===
   </p>
   <p>
    ùn hè nè pesciu nè margaghjò
   </p>
   <p>
    essa un veru groncu
   </p>
   <p>
    dormi ganciu chì patella veghja
   </p>
   <p>
    Baccalà per Corsica!
   </p>
   <p>
    ti chjamani "morue" ma sè sempri baccalà
   </p>
   <p>
    laca corra u pesciu
   </p>
   <p>
    pari un popu cuntrariatu
   </p>
   <p>
    Cristu l'hà cacciatu a mani da capu
   </p>
   <p>
    hè quant'è à dì "o Signori, pareti mi issi vacchi"
   </p>
   <p>
    s'attacca à Cristu annantu à a croci
   </p>
   <p>
    pighjà à Cristu per a barba
   </p>
   <p>
    dì li tutti i grazii di Diu
   </p>
   <p>
    spigni candelu, chì a prucissiò hè longa
   </p>
   <p>
    si cunsuma com'è un candelu
   </p>
   <p>
    dopu mortu, cumunicò
   </p>
   <p>
    mittaraghju u crespu à u catucciu
   </p>
   <p>
    da tempu ch'una mosca si rorghi un chjodu
   </p>
   <p>
    spela pidochju
   </p>
   <p>
    hè una picciulata
   </p>
   <p>
    polza a pulgia per pighjà li u sangui
   </p>
   <p>
    hà bisognu di un ziu preti
   </p>
   <p>
    u preti dici "fati com'è dicu, è micca com'è focu"
   </p>
   <p>
    a volpi, chì si cunfessava, dissi: "feti prestu o missè, chì sentu belà"
   </p>
   <p>
    essa techju com'è un porcu
   </p>
   <p>
    ci capisci quant'è i porchi in a musica
   </p>
   <p>
    li va com'è a sella à u porcu
   </p>
   <p>
    avvigna quant'è i porchi magri
   </p>
   <p>
    hè natu incù i sanni
   </p>
   <p>
    ùn senti nè à mi nè à ti, nè à u porcu futtutu
   </p>
   <p>
    u boiu chjama l'asinu curnutu
   </p>
   <p>
    hà incettatu vacca è vitellu
   </p>
   <p>
    comu vanu i to boii o Pà? - Un ùn pò e l'altru la sà.
   </p>
   <p>
    metta u carrulu avanti i boii
   </p>
   <p>
    a raghjò hè a toia, ma a capra hè a meia
   </p>
   <p>
    cunnoscu i mè pecuri à l'andatura
   </p>
   <p>
    pari un beccu siranti
   </p>
   <p>
    hè com'è a capra à a frasca
   </p>
   <p>
    hè un culombu mutu
   </p>
   <p>
    avè un ciarbellu di cardalina
   </p>
   <p>
    com'è ha fattu a cardalina, pò fà u tuturù
   </p>
   <p>
    allevà u corbu da caccià ti l'ochji
   </p>
   <p>
    hè fighjolu di a gallina bianca
   </p>
   <p>
    hè pienu com'è l'ovu
   </p>
   <p>
    cerca u pelu ind'è l'ovu
   </p>
   <p>
    pari una mula insummata
   </p>
   <p>
    basta à un perda a strada
   </p>
   <p>
    corri dui cavalli in un tempu
   </p>
   <p>
    tena u cavallu à à stalla
   </p>
   <p>
    ghjucà un pezzu di cavallu mortu
   </p>
   <p>
    razza nobili è sterpa ghjacarina
   </p>
   <p>
    pari un ghjattu scurticatu
   </p>
   <p>
    avè a scianza com'è i ghjacari in ghjesa
   </p>
   <p>
    chè ti fissi prò com'è a pulenta à i ghjatti
   </p>
   <p>
    una ghjatta tupaghja
   </p>
   <p>
    culori di cani chì scappa
   </p>
   <p>
    cani è cagnoli
   </p>
   <p>
    mancu l'aqua di u mari, un u lava
   </p>
   <p>
    aqua in bocca è sanguetti à i pedi
   </p>
   <p>
    aqua puttana
   </p>
   <p>
    adoranu i santi chì lucinu
   </p>
   <p>
    un mi voli micca tumbà à Natali
   </p>
   <p>
    vera à San Roccu ind'è u stagnalò
   </p>
   <p>
    biatu à chì ti veri è santu à chì ti tocca!
   </p>
   <p>
    vò amparà l'ave maria à u vescu
   </p>
   <p>
    à prigà si va in ghjesa
   </p>
   <p>
    ci vò à prigà si la bona
   </p>
   <p>
    ha duratu da Natali à Santu Stefanu
   </p>
   <p>
    mangna patrenostru è caca diavuli
   </p>
   <p>
    t'ha u pelu ind'u cori
   </p>
   <p>
    essa a mezu à forbici è rasoghju
   </p>
   <p>
    fà u tontu par un pagà a gamella
   </p>
   <p>
    fà i conti senza l'ostariariu
   </p>
   <p>
    U travaghju di Marì Brennu. Ciarri! Ciarri! ... Eppo buleghja.
   </p>
   <p>
    l'arti di Michelassu: mangna è bii è va à spassu
   </p>
   <p>
    avè i mani tavunati
   </p>
   <p>
    uniti com'è i diti di a mani
   </p>
   <p>
    pichju cherchju parchè a botta rispondi
   </p>
   <p>
    dà un colpu à a botta è l'altru à u chjerchju
   </p>
   <p>
    ghjetta i butteghji è coghji i tappi
   </p>
   <p>
    voli a botta piena è a moglia briaca
   </p>
   <p>
    u bacinu hè colmu
   </p>
   <p>
    t'hà assai pampana è micca uva
   </p>
   <p>
    vesta da capu à pedi
   </p>
   <p>
    mi s'arrizzani i capelli
   </p>
   <p>
    avè a barretta in traversu* essa di capu ind'a nassa
   </p>
   <p>
    t'ha u capellu più maiò ca u capu
   </p>
   <p>
    essa di capu è di cora
   </p>
   <p>
    t'ha a frebba mangnarina
   </p>
   <p>
    a mangnatu u dolci, ùn n'ha ca da cacà l'amaru
   </p>
   <p>
    mangnà si fruttu, fondu è caviali
   </p>
   <p>
    sò chjachjari di dopu cena
   </p>
   <p>
    trà paghja è fenu, u corpu hè pienu
   </p>
   <p>
    hè meghju à vesta lu ca à mantena lu
   </p>
   <p>
    parla com'è un libru apartu
   </p>
   <p>
    in brama di fichi si magna turzò
   </p>
   <p>
    ha pani è cumani è un sà magnà
   </p>
   <p>
    quissu un hè farina da fà ostia
   </p>
   <p>
    astutu ind'u brennu è scemu ind'a farina
   </p>
   <p>
    avè u pani in tola
   </p>
   <p>
    mangna più cumpani ca pani
   </p>
   <p>
    largu ind'u brennu è strettu ind'a farina
   </p>
   <p>
    hè una vera consula
   </p>
   <p>
    un si sà da corra à andà pianu
   </p>
   <p>
    va à fà ti trè salti à a marina di Gigi
   </p>
   <p>
    un si sà s'ellu colla o s'ellu fala
   </p>
   <p>
    saltà da u peru à a fica
   </p>
   <p>
    com'è va a barca, va Bacchichja
   </p>
   <p>
    un si sa s'ellu passa o s'ellu veni
   </p>
   <p>
    si puraria truvà incù dui pedi ind'un scarpu
   </p>
   <p>
    ventu in puppa
   </p>
   <p>
    metta focu in arba verdi
   </p>
   <p>
    balla ind'a zighja calda
   </p>
   <p>
    sò quant'è a ghjustizia sarda
   </p>
   <p>
    sticchitu com'è a ghjustizia
   </p>
   <p>
    un pesu è dui misuri
   </p>
   <p>
    và à bia o troghju
   </p>
   <p>
    dà un colpu à a zucca
   </p>
   <p>
    t'ha una scimia
   </p>
   <p>
    una zucca biitoghja
   </p>
   <p>
    Chè tù bii tù a Burgogna!
   </p>
   <p>
    dinò un bollu eppo hè cottu
   </p>
   <p>
    fà la trè libri ancù u saccu
   </p>
   <p>
    s'hè fattu un saccu di nori
   </p>
   <p>
    metta a so camisgia in collu à l'altri
   </p>
   <p>
    s'hè missu ind'i belli panni
   </p>
   <p>
    avè i scarpi strinti
   </p>
   <p>
    vultà a vesta
   </p>
   <p>
    ci hè da fà un ghjileccu à un paisanu
   </p>
   <p>
    senti nascia l'arba
   </p>
   <p>
    spazzà davanti a so porta
   </p>
   <p>
    casa fatta è maestru fora
   </p>
   <p>
    focu spintu è catena ghjilata
   </p>
   <p>
    ha fattu a casa peghju ch'un fornu
   </p>
   <p>
    sò dui pa u paghju
   </p>
   <p>
    pari una ghjatta inguantata
   </p>
   <p>
    a mera è u cuparchju
   </p>
   <p>
    hè un ciavellu, chì ci vò ch'ellu sbotti
   </p>
   <p>
    u spechju di a conca gialla
   </p>
   <p>
    hè culu bassu com'è a ghjallina
   </p>
   <p>
    essa buttaragata
   </p>
   <p>
    pighja ti issa facciata
   </p>
   <p>
    dicciu à a mè fighja, ch'intendi a mè nora
   </p>
   <p>
    un fà micca u venachesu
   </p>
   <p>
    ci hè da pighjà si i paesi
   </p>
   <p>
    l'astutu di Quenza
   </p>
   <p>
    pità più altu ca u culu
   </p>
   <p>
    indù ellu casca si lascia u pantalò
   </p>
   <p>
    essa porgu
   </p>
   <p>
    quandu ha vistu i cughjoni ha dettu hè masciu
   </p>
   <p>
    ha cacatu in barracca
   </p>
   <p>
    ha cacatu ind'u spazzatu
   </p>
   <p>
    merda o barretta rossa
   </p>
   <p>
    ha fattu com'è u buvonu: è boga è boga! E ha finitu ind'a [merda]].
   </p>
   <p>
    cortu è mal' taghjatu
   </p>
   <p>
    và à fà ti caccià l'ochji
   </p>
   <p>
    amà com'è u fumu à l'ochji
   </p>
   <p>
    t'ha i pelli di salamu in ochji
   </p>
   <p>
    un veri micca più luntanu ca u so nasu
   </p>
   <p>
    l'arresta l'ochji par piegna
   </p>
   <p>
    avè a peci à l'ochji
   </p>
   <p>
    privà si di tuttu par un mancà di nulla
   </p>
   <p>
    falsu com'è a lisciva
   </p>
   <p>
    pari un batellu prontu à parta
   </p>
   <p>
    ùn essa di sittimana
   </p>
   <p>
    pighjà si la di pettu
   </p>
   <p>
    faccia à cazzu
   </p>
   <p>
    t'hà u latti annantu à i labbri
   </p>
   <p>
    s'ùn hè vera hè ben' truvata
   </p>
   <p>
    === Pruverbii ===
   </p>
   <p>
    Eccu uni pochi di pruverbii chì sò tipichi d'Aiacciu:
   </p>
   <p>
    À a figa zemba, tuttu u mondu s'arremba.
   </p>
   <p>
    A bucia hà i ghjambi corti.
   </p>
   <p>
    À chì campa spirendu, mori caghendu.
   </p>
   <p>
    À chì disprezza vò cumprà.
   </p>
   <p>
    À chì faci u passu più maiò ch'è a ghjamba, casca.
   </p>
   <p>
    À chì fussi induvinu, ùn saria mai mischinu.
   </p>
   <p>
    A chi mori, à chì s'allarga.
   </p>
   <p>
    À chì pesa a petra, pighja l'anguilla.
   </p>
   <p>
    À chì pighja in prima mani si ni va à culu in manu.
   </p>
   <p>
    A chì ha magngnatu u meli t'ha l'abba in capu.
   </p>
   <p>
    À chì hè causa di u so mali, piegni à sè stessu.
   </p>
   <p>
    A chì pesa a petra, pighja l'anguilla.
   </p>
   <p>
    À chì si chjina ancu i zitelli si sveghja bruttu.
   </p>
   <p>
    À chì stanta, à chì scurnichjuleghja.
   </p>
   <p>
    À chì ùn hà ca un ochju, suventi u si tocca.
   </p>
   <p>
    A chì ùn pò batta u cavallu, batti a sella.
   </p>
   <p>
    À chì vivi incù u zoppu, à u capu di l'annu hè zoppu è mezu.
   </p>
   <p>
    À chì vò bè fighjoli, cumencia per una femina.
   </p>
   <p>
    A lingua ossu ùn hà è ossi tronca.
   </p>
   <p>
    A manu dritta ùn devi sapè ciò ch'è faci a manu manca.
   </p>
   <p>
    A paura faci truttà a mula.
   </p>
   <p>
    A pratica batti a grammatica.
   </p>
   <p>
    A regula sta bè ancu in casa di u rè.
   </p>
   <p>
    A risa sta in bocca à i pazzi.
   </p>
   <p>
    A ropa pulita ùn s'imbrutta micca. È ancu a ropa brutta ùn s'imprutta omu micca.
   </p>
   <p>
    A strada dritta ùn hè mai longa.
   </p>
   <p>
    A vita hè fatta à scali, à chì colla è à chì fala.
   </p>
   <p>
    A volpi perdi u pelu ma micca u viziu.
   </p>
   <p>
    Appiettu, calci è pugni à mezu pettu.
   </p>
   <p>
    Aqua corri è sangui strigni.
   </p>
   <p>
    Aqua minuta entri à l'ossi, è ùn hè criduta.
   </p>
   <p>
    Aqua muta sfonda i ribbi.
   </p>
   <p>
    Balaninu, untu è finu.
   </p>
   <p>
    Boccapanzula di sera, o hè sonnu o hè pinseru. Boccapanzula di matina, o hè fami o hè sciagrinu.
   </p>
   <p>
    Calcataoghju, pocu cena è micca alloghju.
   </p>
   <p>
    Cani chì abbaghja ùn mordi micca.
   </p>
   <p>
    Cantà è purtà a croci, ùn si pò.
   </p>
   <p>
    Chì ha bisognu di u focu, u pighja in manu.
   </p>
   <p>
    Chì di gallina nasci in tarra ruspa.
   </p>
   <p>
    Chì mali ùn faci mali ùn aspetta.
   </p>
   <p>
    Chì muta, muga.
   </p>
   <p>
    Chì prima ghjugni prima macina.
   </p>
   <p>
    Ci vò à batta u farru quand'hè caldu.
   </p>
   <p>
    Ci vò a pighjà a muneta cum'ella passa.
   </p>
   <p>
    Ci vò a pighjà a vita cum'ella veni.
   </p>
   <p>
    Ci vò à nascia par pascia.
   </p>
   <p>
    Ci vò à spulà quandu ci hè ventu.
   </p>
   <p>
    Ciò ch'ùn tomba ingrassa.
   </p>
   <p>
    Corpilonghi Auccianesi.
   </p>
   <p>
    D'appressu a matina, si veri a sirata.
   </p>
   <p>
    Di dui liticanti, un terzu ni prufitta.
   </p>
   <p>
    Fora u denti, fora a pena.
   </p>
   <p>
    Hè l'ochju di u patronu chì ingrassa u cavallu.
   </p>
   <p>
    Hè meghju à essa solu ch'è mali accumpagnatu.
   </p>
   <p>
    Hè meghju à travaghjà indarnu cà pasà indarnu.
   </p>
   <p>
    Hè meghju dui ferti chè un mortu.
   </p>
   <p>
    Hè meghju una donna di casa ca una casa di donni.
   </p>
   <p>
    I cosi allungati diventanu sarpi.
   </p>
   <p>
    I guai di a pignatta, ùn li sà cà u cuchjarò.
   </p>
   <p>
    I parenti sò denti.
   </p>
   <p>
    In a matinata, si veri a ghjurnata.
   </p>
   <p>
    In bocca chjusa ùn ghjentri mosca.
   </p>
   <p>
    In cumpagnia, u pretu pighjò moghja.
   </p>
   <p>
    Ind'a cora ci stà u vilenu.
   </p>
   <p>
    L'acellu ch'hè in gabbia, un cantu d'amori chì canta di rabbia.
   </p>
   <p>
    L'aqua và à u mari.
   </p>
   <p>
    L'ochji sò d'acqua.
   </p>
   <p>
    L'oru casca ind'a fanga è luci sempri.
   </p>
   <p>
    Mai dui senza trè.
   </p>
   <p>
    Mamma incagna è ghjatta mangna.
   </p>
   <p>
    Mangna à to gustu è vesta ti à gustu di l'altri.'
   </p>
   <p>
    Mani ch'ùn prendi, a casa u rendi.
   </p>
   <p>
    Mortu pinzutu, si n'appinza un antru.
   </p>
   <p>
    Natali à balcò, Pasqua à fucò.
   </p>
   <p>
    Natu l'omu, natu u distinu.
   </p>
   <p>
    Nè catelli nè zitelli ùn avè à to spurtellu.
   </p>
   <p>
    Nè per maghju nè per maghjonu ùn ti caccià u to pilonu.
   </p>
   <p>
    Ni mori più grassi chè passi.
   </p>
   <p>
    Ochju chì ùn veri, ùn pò ghjudicà.
   </p>
   <p>
    Ogni mattu t'hà a so fini.
   </p>
   <p>
    Ognunu tira l'aqua à u so mulinu.
   </p>
   <p>
    Ognunu veri meziornu à a so porta.
   </p>
   <p>
    Per rispettu di u patronu, ci vò à rispittà u cani.
   </p>
   <p>
    Pighja u mondu cum'ellu veni, è a muneta cum'ella và.
   </p>
   <p>
    Più hè parenti è più ghjentri.
   </p>
   <p>
    Più pendi, più rendi.
   </p>
   <p>
    Quandu u cani invechja, a volpi li piscia addossu.
   </p>
   <p>
    Ronchi di sumeri, in celu ùn ni colla.
   </p>
   <p>
    Russura à a marina, soli caldu a matina.
   </p>
   <p>
    Saccu biotu ùn pò stà rittu.
   </p>
   <p>
    Scornaboi sò Peracci.
   </p>
   <p>
    Sè l'inguia fussi tigna, tuttu u mondu l'avaria.
   </p>
   <p>
    S'è li mettanu tutti i croci  accantu, ognunu si pighja a soia.
   </p>
   <p>
    Setti, u schiffru di i buciardi.
   </p>
   <p>
    S'è tù n'ai, ùn ni mangni.
   </p>
   <p>
    S'hà più bisognu di soldi cà di cunsighji.
   </p>
   <p>
    Si lavora è si fatiga, per la panza è per la figa.
   </p>
   <p>
    Si sbaghja u pretu à l'altaru.
   </p>
   <p>
    Strada facendu s'arragna a somma.
   </p>
   <p>
    Tali babbu, tali fighjolu. Tali calzu, tali maghjolu.
   </p>
   <p>
    Tinta a panca induv'ùn posa più barba bianca.
   </p>
   <p>
    Traditori sò Veracci.
   </p>
   <p>
    Travaghja à chì t'hà fami.
   </p>
   <p>
    Tuttu lasciatu hè persu.
   </p>
   <p>
    U cavallu ghjastimatu, li luci u pelu.
   </p>
   <p>
    U fenu accantu à u focu, ci sta mali.
   </p>
   <p>
    U peghju calciu hè quellu di u cavallu mansu.
   </p>
   <p>
    U porcu techju rivercia a trova.
   </p>
   <p>
    U Signori ùn paga micca tutti i sabati, ma quandu paga, paga bè.
   </p>
   <p>
    U soli luci per tutti.
   </p>
   <p>
    Ùn ci hè scianza ca per canaghja.
   </p>
   <p>
    Ùn fà mali chì hè piccatu è un fà bè chì hè ghjittatu.
   </p>
   <p>
    Un sumeru un sarà mai un cavallu di corsa.
   </p>
   <p>
    Ùn suniteghja ch'ellu ùn piovi.
   </p>
   <p>
    Un vali à zifulà quandu l'asinu ùn vò bia.
   </p>
   <p>
    Una manu lava l'altra.
   </p>
   <p>
    Verbi volen, scritti manen.
   </p>
   <p>
    Vesti un bastonu, pari un baronu. Vesti una tama, pari una dama.
   </p>
   <p>
    === Toponimi ===
   </p>
   <p>
    Uni pochi di toponimi d'Aiacciu sò: A Cunfina, Alzu di Leva, A Madunnuccia, A Parata, A Piazzetta, rzuta, Asprettu, A Spusata, Barbicaghja, Budiccioni, Campu di l'oru, Castellucciu, Cannicciu, U Furcone, I Milelli, I Salini, I Sanguinari, Lurettu, Marinella, Padula, Pasci Pecura,
   </p>
   <p>
    Pietralba, U Ricantu, San' Ghjaseppu, San' Ghjuvà, Santa Lucia, Sant'Antone, U Scudu, Suartellu, Timizzolu, U Borgu, U Carrughju Drittu, U Casonu, U Finusellu, I canni, U Salariu, U Vazziu, U Vittulu, Vignola.
   </p>
   <p>
    == Citazioni ==
   </p>
   <p>
    Eccu uni pochi di pruverbii annantu à Aiacciu:
   </p>
   <p>
    Aiacciu, Aiacciu, chì ùn vi ni ghjungni, ùn vi ni caccia.
   </p>
   <p>
    Aiacciu, Bastia, à chì ùn hà soldi ùn ci stia.
   </p>
   <p>
    Grande Bastia, buffonu Aiacciu, riccu Sartè.
   </p>
   <p>
    Chjachjare Bastiacce, orgogliu Sartinese, fatti Aiaccini.
   </p>
   <p>
    == Lighjenda ==
   </p>
   <p>
    A cità d'Aghjacciu hè stata risparmiata da a pesta, a Madunuccia ghjè fistighjata ugni annu. Nostra Signora di a Misericordia hà, sicondu à a lighjenda aghjaccina, trasfurmatu battelli turchi enemichi in petra chjamati "I setti navi" chì pudemu attualmenti veda.
   </p>
   <p>
    == Da veda dinò ==
   </p>
   <p>
    l'Isuli Sanguinari
   </p>
   <p>
    Nabulionu voc. Napughjò
   </p>
   <p>
    l'Aiacciu: l'arburettu
   </p>
   <p>
    a ghjesgia di Sant'Eramu
   </p>
   <p>
    U Scatinatu
   </p>
   <p>
    U Dialettu Aghjaccinu
   </p>
   <p>
    == Rifarenzi ==
   </p>
   <p>
    Saravelli-Retali, F. A  vita in Corsica à traversu pruverbii è detti'', 1976, Don Bosco.
   </p>
   <p>
    == Liami ==
   </p>
   <p>
    Offiziu Municipale di Turismu d'Aiacciu
   </p>
   <p>
    Scuparta di a Corsica
   </p>
   <p>
    Cumuna di Corsica suttana
   </p>
   <p>
    Cumuna di Corsica
   </p>
  </body>
 </text>
</TEI>
