<TEI>
 <teiHeader>
  <fileDesc>
   <titleStmt>
    <title>
     Kinshasa
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Kinshasa"/>
     <date>
      2019-07-01T20:49:10Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Kinshasa
   </head>
   <p>
    Kinshasa (finu à u 3 maghju 1966 Léopoldville o Leopoldstad)  hè a capitali è a cità maiori di a Ripublica Dimucratica di  u Congu. Hè a terza grandi aria metrupulitana di l'Africa dopu à U Cairu  è Lagos. In l'urdinamentu amministrativu di u paesi, Kinshasa hè sii una cità  ch'è una pruvincia (in modu  analogu à Parighji in l'urdinamentu francesu, chì hè sii una cità  ch'è un dipartimentu).
   </p>
   <p>
    Kinshasa hè a siconda cità di lingua francesa à u mondu, dopu à Parighji è  davanti à Montréal. S'è a crescita dimugrafica attuali cuntinueghja in i prossimi  anni, Kinshasa surpassarà Parighji prima di 2020.
   </p>
   <p>
    == Giugrafia ==
   </p>
   <p>
    Situata à 280 metri, nantu à a riva manca di u fiumu Congu in currispundenza  di u Pool Malebo, di fronti à Brazzaville, capitali di a Ripublica di u  Congu. Posta à i cuurdinati 4 19' 30" Sudu 15 19' 20"  Livanti prisenta un clima guasi tipicamenti equaturiali  incù sulamenti valori di accumulu pluviumetricu più bassi rispettu à i zoni  strittamenti equaturiali è un periodu di staghjoni secca, quist'ultima divuta in  prima à a rilativa luntananza di l'Uceanu Atlanticu (400-450 km in linia  d'aria) dispinsadori di umidità.
   </p>
   <p>
    I tampiraturi medii annuali di l'aria giugrafica in quistioni sò  elevati annantu à valori di 27 gradi (media trà i minimi è i massimi), in parechji  rari periodi i minimi falani appena sottu à i 20 gradi parmittendu un pocu di  rinfriscamentu, sippuri incù sempri minori friquenza ancu in a stessa metropuli  cungulesa si poni avè notti più freschi, quantunqua un' parcintuali dirisoriu duranti tuttu un annu.
   </p>
   <p>
    == Storia ==
   </p>
   <p>
    Fù fundata da Henry Morton Stanley in u 1881 incù u nomu di Léopoldville,  in onori di u suvranu belgicu Leopoldu II, appena un annu  dopu ch'è u so rivali in l'esplurazioni di u fiumu Congu,  Pietro Savorgnan di Brazzà, avissi fundatu Brazzaville nantu à a riva  opposta di u fiumu. L'impurtanza strategica di l'insidiamenti era divuta à u fattu  ch'è u padulu di Malebo, chì sipara i dui cità, hè u puntu à parta da u quali u fiumu Congu diventa navighevuli prucidendu versu l'internu di u cuntinenti. Par  avè accessu à tuttu u bacinu di u Congu, dunqua, era nicissariu di pruceda via  terra solu finu à Malebo, dopu ch'è era pussibuli pruceda (moltu più  faciuliamenti) via fiumu.
   </p>
   <p>
    À 1898 ricodda u cumplitamentu di a strada farrata diretta versu a cità  custiera di Matadi. Quandu, in l'anni vinti, a capitali di u  Congu Belgicu fù spustata da Boma  à Léopoldville, crisciti di suttrattu: à mità di l'anni trenta  l'abitanti erani circa 40.000, 2.500 di i quali erani auropei; a pupulazioni  stimata di u 1945 era para à 100.000 abitanti, è à l'iniziu di l' anni cinquanta l'abitanti erani 250.000, trà i quali ci erani 15.000 auropei. À  quidd'ebbica ricodda a fundazioni di l'università amministrativamenti aggrigata à  l'università di Lovanio.
   </p>
   <p>
    Prima di l'indipindenza, Léopoldville era custituita da dui parti distinti, a cità  di l'auropei è quidda africana chjamata Quartier Indigène. I residenti aviani  bisognu di un parmissu spiciali par entra in i diversi parti di a cità dopu 21.00 ori di sera. In u 1950 fù custruitu u stadiu. In 1960 Lépoldville avia circa  400.000 abitanti, è era a più pupulosa cità di l'Africa cintrali. Dopu à a  presa di puteri da parti di Mobutu Sese Seko (1965) Léopoldville fù  rinuminata Kinshasa, da u nomu di un picculu paesi chì si truvava in i circonda di a cità.
   </p>
   <p>
    == Ecunumia ==
   </p>
   <p>
    Kinshasa hè ancu un attivu centru industriali è custituisci u maiò portu fluviali  di l'Africa, capilinea di a strada farrata è di l'oleudottu par  Matadi.
   </p>
   <p>
    == Parsunalità liati à Kinshasa ==
   </p>
   <p>
    Cyrille Adoula, puliticanti
   </p>
   <p>
    Alessandro D'Onofrio, architettu è sindacu d'arti
   </p>
   <p>
    Péguy Luyindula, ghjucadori di ballò di u PSG
   </p>
   <p>
    Kama Sywor Kamanda chì quì hà studiatu ghjurnalisimu, scenzi pulitichi,  lettari è filusufia.
   </p>
   <p>
    Blaise Nkufo, exi ghjucadori di ballò naturalizatu svizzaru.
   </p>
   <p>
    Muhammad Alì, exi pugilistu. Cumbattì quì unu di i so macci più impurtanti  contr'è George Foreman par a cunquista di u titulu mundiali di i pesi massimi  (1974).
   </p>
   <p>
    Fabrice Muamba, exi ghjucadori di ballò
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a  wikipedia taliana.
   </p>
   <p>
    Giugrafia
   </p>
   <p>
    Africa
   </p>
  </body>
 </text>
</TEI>
