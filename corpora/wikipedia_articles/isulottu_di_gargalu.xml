<TEI>
 <teiHeader>
  <fileDesc>
   <titleStmt>
    <title>
     Isulottu di Gargalu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Isulottu%20di%20Gargalu"/>
     <date>
      2019-10-03T11:14:22Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Isulottu di Gargalu
   </head>
   <p>
    L' Isulottu di Gargalu hè un isulottu di Corsica. Hè situatu in a Riserva di Scandula. Hè u più locu à punente di a riserva, ma dinù di a Corsica. In cima di l'isulottu, ci hè una torra ghjenuvese antica: a Torra di Gargalu. Hè stata custruita in u 1610, sottu a dirizzione di Anton' Ghjuvanni di Sarrula.
   </p>
   <p>
    U culore russiciu di l'isulottu vene da a prisenza di a riolita, mischiata incù l'ignimbrita.
   </p>
   <p>
    Si stima ch ì a superficia di l'isulottu hè circa 17 ettari. L'altezza massima di l'isulottu hè 127 metri. Difatti, l'isulottu di Gargalu hè u più isulottu altu di Corsica.
   </p>
   <p>
    L'isulottu di Gargalu hè statu da sempre un periculu per a navigazione. Di fatti, ci hè un passaghju strettu chì sipara l'isultottu da a Punta di palazzu, incù una prufundezza chì in certi lochi ùn hè ch'è di dui metri.
   </p>
   <p>
    ==Fauna è flora==
   </p>
   <p>
    In generale, ci hè poca flora annantu à l'isulotti situati annantu à a costa uccidentale di a Corsica, chì sò à spessu esposti à u ventu è à e timpeste, è male abritati da u punente è da u libecciu. 'Ssa situazione incauseghja una mancanza di piante è di fiori. Ma l'isulottu di Gargalu, per via di a so altezza abbastanza impurtante, hè menu espostu è abritatu megliu. Per via di quessa, ci hè una flora più abbundente ch'è in altrò.
   </p>
   <p>
    Frà e spezie di fauna prisente annantu à l'isulottu, si pò mintuvà : u topu cumunu (rattus rattus), l'acertulone (archaeolacerta bedriagae).
   </p>
   <p>
    ==Galleria d'imagine==
   </p>
   <p>
    ==Ligami==
   </p>
   <p>
    Testu da  "Ciò chì pò currisponde à l’isulottu di Gargalu è à i scogli di Scandula cum’è un periculu per a navigazione custera di nave lentissime d’issi tempi.
   </p>
   <p>
    ==Da vede dinù==
   </p>
   <p>
    a Riserva di Scandula
   </p>
   <p>
    Isulotti di Corsica
   </p>
  </body>
 </text>
</TEI>
