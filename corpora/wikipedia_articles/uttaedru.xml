<TEI>
 <teiHeader>
  <fileDesc>
   <titleStmt>
    <title>
     Uttaedru
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Uttaedru"/>
     <date>
      2015-07-09T08:25:24Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Uttaedru
   </head>
   <p>
    In giumitria solida, l' uttaedru hè un puliedru incù ottu facci triangulari. L'uttaedru rigulari hè un di i cinqui solidi platonichi, chì i so facci sò trianguli equilateri. Hà sei vertici è dodici spiculi.
   </p>
   <p>
    == Aria è vulumu ==
   </p>
   <p>
    L'aria  A  di superficia è u vulumu V di l'uttaedru rigulari di u quali spiculu hà una lunghezza a sò dati da:
   </p>
   <p>
    A=2\sqrt{3}a^2 \approx 3.46410162a^2
   </p>
   <p>
    V=\frac{1}{3} \sqrt{2}a^3 \approx 0.471404521a^3
   </p>
   <p>
    U vulumu hè 4 volti quiddu d'un tetraedru rigulari incù spiculi di lunghezza a, mentri
   </p>
   <p>
    l'aria di superficia hè u doppiu (apposta ch'edda hè furmata da 8 trianguli equilateri, quandu u tetraedru inveci n'hà 4)
   </p>
   <p>
    L'angulu diedrali di l'uttaedru rigulari hè arc cos(-1/3), apprussimativamenti uguali à 109.47122°.
   </p>
   <p>
    == Cuurdinati cartisiani ==
   </p>
   <p>
    Un uttaedru rigulari in u spaziu euclidea \R^3 pò essa traslatu di manera à avè u centru in l'urighjina, è dopu à oppurtuni rutazioni è similitudina hà i 6 vertici in
   </p>
   <p>
    (\pm 1,0,0),
   </p>
   <p>
    (0,\pm 1, 0),
   </p>
   <p>
    (0, 0, \pm 1).
   </p>
   <p>
    ==A custruzzioni di Euclide==
   </p>
   <p>
    In u libru XIII di i so Elementi, Euclide discrivi u metudu par iscriva un uttaedru rigulari in una sfera di diamitru datu. A custruzzioni discritta da Euclide hè a siguenti:
   </p>
   <p>
    Sii AB (vedi Fig. 1) u diamitru di a sfera data; si trovi u so puntu mediu D è si tracci un mezuchjerchju di centru D è raghju DA. Si alza a parpindiculari da D, ditarminendu u puntu C nantu à a circumfarenza è infini si cunghjunghjini i punti AC è CB.
   </p>
   <p>
    Si riplicheghji listessa custruzzioni annantu à i trè piani passendu par AB incù un angulu diedru di 90°, 180° è 270° rispettu à u pianu iniziali (Fig. 2). Si tracciani infini i cunghjunghjenti frà i punti CE, EF, FG è GC.
   </p>
   <p>
    Hè chjaru ch'è i vertici A, C, E, F è G si trovani annantu à i mezicircumfarenzi custruiti nantu à u diamitru AB, è dunqua si trovani tutti nantu à a superficia di a sfera di listessu diamitru. Par custruzzioni i spiculi chì partini da i vertici A è B sò uguali trà eddi; ma ancu i spiculi CE, EF, FG è GC ani listessa lunghezza: infatti tutti i spiculi di l'uttaedru sò dinò l'iputenusa d'un triangulu rittangulu di u quali i cateti sò raghji di a sfera.
   </p>
   <p>
    Par ciò chì riguarda u rapportu frà diamitru di a sfera spiculu di l'uttaedru iscrittu, par via di u tiurema di
   </p>
   <p>
    Pitagora u quatratu custruitu nantu à u spiculu hè doppiu di u quatratu custruitu nantu à u raghju di a sfera; par via di cunsiquenza u quatratu custruitu nantu à u diamitru hè doppiu di u quatratu custruitu nantu à u spiculu.
   </p>
   <p>
    == Puliedru duali ==
   </p>
   <p>
    U puliedru duali di l'uttaedru rigulari hè u cubu.
   </p>
   <p>
    == Simmitrii ==
   </p>
   <p>
    L'uttaedru hà 24 simmitrii rutaziunali, veni à dì chì priservani l'uriintazioni di u spaziu, più altri 24 simmitrii chìùn a priservani micca. U gruppu di simmitria di l'uttaedru conta dunqua un tutali di 48 elementi.
   </p>
   <p>
    U sottugruppu datu da i 24 rutazioni hè isumorfu à u gruppu S_4 di i parmutazioni di 4 elementi. Ci hè infatti asattamenti una rutazioni chì rializeghja ogni pussibuli parmutazioni di i 4 coppii di facci opposti.
   </p>
   <p>
    U gruppu tutali di simmitria hè isumorfu à u pruduttu S_4\times\mathbb Z/_{2\mathbb Z} di S_4 incù un gruppu ciclicu incù 2 elementi.
   </p>
   <p>
    == Impavimenti ==
   </p>
   <p>
    L'uttaedru rigulari ùn inghjinireghja micca da solu un impavimentu di u spaziu, parchì i so anguli diedrali ùn sò micca divisori di 360°. Ni inghjinireghja una parò in cumbinazioni incù u tetraedru, com'è mustratu annantu à a figura.
   </p>
   <p>
    == Da veda dinò ==
   </p>
   <p>
    Solidu platonicu
   </p>
   <p>
    Uttaedru truncatu
   </p>
   <p>
    Uttaedru iperbolicu
   </p>
   <p>
    Toru (giumitria)
   </p>
   <p>
    Giumitria piana
   </p>
   <p>
    Angulu rettu
   </p>
   <p>
    Catetu
   </p>
   <p>
    Mezaretta
   </p>
   <p>
    Perimetru
   </p>
   <p>
    Sigmentu
   </p>
   <p>
    Triangulu isusceli
   </p>
   <p>
    Triangulu equilateru
   </p>
   <p>
    Tiurema di Pitagora
   </p>
   <p>
    Iputenusa
   </p>
   <p>
    Tangenti
   </p>
   <p>
    Trigunumitria
   </p>
   <p>
    Triangulu
   </p>
   <p>
    Solidi platonichi
   </p>
   <p>
    == Noti ==
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia in talianu.
   </p>
  </body>
 </text>
</TEI>
