<TEI>
 <teiHeader>
  <fileDesc>
   <titleStmt>
    <title>
     Petra battifocu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Petra%20battifocu"/>
     <date>
      2019-09-19T04:49:17Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Petra battifocu
   </head>
   <p>
    A petra battifocu hè una roccia sedimentaria cumposta guasi esclusivamente di silicia. Hè una varietà di quarzu minerale, assai dura. In generale, a petra battifocu hè grisgia scura, turchina, nera, o ancu bruna scura.
   </p>
   <p>
    ==Furmazione==
   </p>
   <p>
    Sta roccia si forma in dui modi:
   </p>
   <p>
    per via d'un accumulu di resti d'organismi à cunchiglia o scheletru siliceu com'è radiulare, diatomee, è spunghe, pigliendu u nome di radiularite o diatumite.
   </p>
   <p>
    per segregazione è accumulu di silicia, pruvinente da rocce terrigene è rocce carbunatiche.
   </p>
   <p>
    A petra battifocu tende à cuncentrà si in strati estremamente compatte è guasi inattacchevule da l'agenti atmusferichi. Hè 'ssa specifichità chì, incù una certa abbundanza è a so durezza ne anu fattu u materiale essenziale di e prime industrie litiche.
   </p>
   <p>
    ==Usu==
   </p>
   <p>
    E petre battifocu travagliate sò una tistimunianza fundamentale di i primi insidiamenti umani, e tecniche lavurative imprudate per creà le permessenu d'individuà parechji periodi di a preistoria. L'usu cuntinuò, dopu, finu à un'epica abbastanza recente. In u seculu XVII eranu sempre aduprate, in particulare ind'i populi di l'Americhe, chì fabricavanu cultelli incù a lama di stu materiale, chì era usatu ancu per fà e punte di e frezze.
   </p>
   <p>
    Eppuru hè necessariu di distingue a petra battifocu travagliata da e so sgherze naturale, chjamate eolite.
   </p>
   <p>
    A petra battifocu, in quantu petra fucaghja, hè stata fundamentale ancu per u funziunamentu di l'acciarini manuali (in Europa è in u bacinu di u Mare Terraniu almenu dapoi l'ità altumedievale) è, da u seculu XVII à u seculu XIX, ancu per fà scintillà i meccanismi accenditivi di l'arme da focu, finu à l'avventu di l'arme "à percussione".
   </p>
   <p>
    == Citazione ==
   </p>
   <p>
    A petra battifocu hè mintuvata in u Dizziunariu corsu-francese di Matteiu Ceccaldi: cù l'acciarinu ci vole a petra battifocu è l'esca.
   </p>
   <p>
    == Note ==
   </p>
   <p>
    == Referenze ==
   </p>
   <p>
    Ceccaldi, Matteu. Dizziunariu corsu-francese - Dictionnaire corse-français. Edizione Klincksieck, 1974
   </p>
   <p>
    == Da vede dinù ==
   </p>
   <p>
    acciarinu
   </p>
   <p>
    ossidiana
   </p>
   <p>
    Tennulugii è scenzi applicati
   </p>
  </body>
 </text>
</TEI>
