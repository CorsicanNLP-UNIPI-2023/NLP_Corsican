<TEI>
 <teiHeader>
  <fileDesc>
   <titleStmt>
    <title>
     Biscutella rotgesii
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Biscutella%20rotgesii"/>
     <date>
      2015-07-07T18:07:13Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Biscutella rotgesii
   </head>
   <p>
    Biscutella rotgesii hè una pianta chì face parte di a famiglia di e Brassicaceae. Hè alta 10 à 30 cm. U picciolu hè appena pilosu. E casce sò verde scuru ma diventanu russicce dopu chì a pianta hè stata in fiore. I fiori sò chjucarelli è gialli. Biscutella rotgesii fiurisce di veranu sin'à l'istate. I frutti, à dui à dui, s'assumiglianu à un paghju di spichjette ovale.
   </p>
   <p>
    ==Statutu==
   </p>
   <p>
    Biscutella rotgesii hè classata cum'è in priculu di sparizione da l'IUCN. Face parte dinù di e 50 piante più minacciate di l'isule di u Mediterraniu.
   </p>
   <p>
    == In Corsica ==
   </p>
   <p>
    Biscutella rotgesii hè endemica di a Corsica è ùn esiste ch'è quì. Hè rarissima, chì ùn ci hè ch'è in dui lochi: in l'Inzecca è versu u Pont'è à Leccia. Pò essa cunfusa incù un'antra pianta di listessu generu, Biscutella didyma, chì hè prisente in Europa è in u Mediterraniu. Ma e casce di  Biscutella didyma sò verde chjaru è a forma di e spichette sò ronde.
   </p>
   <p>
    == Da vede dinù ==
   </p>
   <p>
    a flora di Corsica
   </p>
   <p>
    a flora endemica di Corsica
   </p>
   <p>
    Canofula
   </p>
   <p>
    Lepru corsu
   </p>
   <p>
    Pavonu corsu
   </p>
   <p>
    Pinguicula corsica
   </p>
   <p>
    Spinedda
   </p>
   <p>
    Spinitriculu
   </p>
   <p>
    Stachys corsica
   </p>
   <p>
    Zafranu corsu
   </p>
   <p>
    Brassicaceae
   </p>
   <p>
    Flora endemica di Corsica
   </p>
   <p>
    Flora di Corsica
   </p>
  </body>
 </text>
</TEI>
