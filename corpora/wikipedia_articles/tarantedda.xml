<TEI>
 <teiHeader>
  <fileDesc>
   <titleStmt>
    <title>
     Tarantedda
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Tarantedda"/>
     <date>
      2019-10-03T11:19:18Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Tarantedda
   </head>
   <p>
    A tarantedda (Euproctus montanus) (o tarentella) hè un anfibiu chì faci partita di a famiglia di i Salamandridae. Hè longa 9 à 12 cm. Si scontra da u litturali insin'à 2000 metri. A tarantedda mangna insetti, varmi. U so culori hè giaddu o brunu.
   </p>
   <p>
    A tarantedda hè un animal endemicu di a Corsica. Si trova in i fiumi è in i fiumiceddi pochi fondi, induva l'acqua hè pura è linda. A tarantedda un pussedi micca pulmona. Rispira par via di a peddi è di a bocca.
   </p>
   <p>
    A tarantedda si trova guasi guasi dignalocu in Corsica, fora podarsi di a rigioni di Bonifaziu. A so prisenza hè stata mintuvata ancu à u liveddu di u mari, in particulari versu Galeria.
   </p>
   <p>
    Esistini solamenti dui altri spezii chì facini parti di u genaru Euproctus: Euproctus platycephalus è Euproctus asper. Issi dui spezii sò ancu eddi endemichi. Euproctus platycephalus (a tarantedda sarda) hè endemica di a Sardegna è Euproctus asper (a tarantedda di i Pirenei) hè endemica di i Pirenei.
   </p>
   <p>
    Altri nomi corsi di a tarantedda sò: u vechju, u vichjottu, u vichjettu, a buciartula acquaghjola.
   </p>
   <p>
    == Rifarenzi ==
   </p>
   <p>
    Euproctus montanus, Amphibiaweb (in inglesu)
   </p>
   <p>
    A tarentella - Euprocte de Corse, Associu di l'Amichi di u Parcu Naturale di Corsica (in francesu)
   </p>
   <p>
    Michel Delaugerre, Marc Cheylan: Atlas de Repartition des Batraciens et Reptiles de Corse. Parc Naturel Regional de Corse/École Pratique des Hautes Études, o. O. 1992, ISBN 2-905468-09-2. (in francesu)
   </p>
   <p>
    == Liami ==
   </p>
   <p>
    Euproctus montanus (in inglesu)
   </p>
   <p>
    == Da veda dinò ==
   </p>
   <p>
    u Cateddu muntaninu
   </p>
   <p>
    Salamandridae
   </p>
   <p>
    Fauna di Corsica
   </p>
   <p>
    Fauna endemica di Corsica
   </p>
  </body>
 </text>
</TEI>
