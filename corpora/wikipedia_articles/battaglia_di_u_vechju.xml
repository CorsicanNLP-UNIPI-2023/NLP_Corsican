<TEI>
 <teiHeader>
  <fileDesc>
   <titleStmt>
    <title>
     Battaglia di u Vechju
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Battaglia%20di%20u%20Vechju"/>
     <date>
      2019-07-08T22:29:19Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Battaglia di u Vechju
   </head>
   <p>
    A Battaglia di u Vechju hè un' impurtante battaglia, ma pocu mintuvata sin'ad avà, chì accadì in Corsica pocu dopu à quella di Ponte Novu. Fù u 2 di ghjugnu di u 1769 chì a battaglia ebbe locu, vale à dì quattru simane dopu à Ponte Novu (8 è 9 di maghju).
   </p>
   <p>
    ==A battaglia==
   </p>
   <p>
    Sò Clemente Paoli è Ghjacumu Petru Abbatucci chì venenu à succorre à Pasquale Paoli, à u locu ind'ellu ci hè u ponte custruitu da Eiffel sopra u fiume U Vechju. A scena si passa u 2 ghjugnu di u 1769, annantu à e sponde di u Vechju. E forze sò fora di propurzione: da u latu di i naziunale, ùn sò più ch'è 600. Da a parte francese, ci sò 10000 omini in l'armata guidata da u conte di Vaux. I corsi anu sfattu u ponte è alzatu muri di petra. Ma i francesi aprenu u focu incù a so artigleria è lampanu dopu ponti mobili per francà u fiume, è assaltanu dopu l'armata corsa. U cumbattu hè feroce, cù a cultella o a baiunetta. À 1 contru à 20, i cumbattenti corsi resisteranu durente cinque ghjorni. Scrive Ghjuvan Vittoriu Angelini: "Tutti quelle è quelli chì sò sopravvivente di l'ideale paulinu sò prisenti: omini, donne, zitelli, studienti di l'università di Corti, milizie, truppe rigulare. Cù a baiunetta, cù a cultella, e truppe francese, dopu à un cumbattu di cinque ghjorni, forzanu u passaghju : i corsi dinù anu avutu i so Termopili".
   </p>
   <p>
    ==Cunsequenze di a battaglia==
   </p>
   <p>
    U 13 ghjugnu, Pasquale Paoli, incù i so cumpagnoni è u so fratellu Clemente, si trova in Portu Vechju, dopu à esse si cansatu in Bucugnà è in Bastelica. Da Portu Vechju, imbarca per Livornu annantu à u batellu di cummerciu Le Vermouth, per un esiliu chì durerà sin'à u 1790. Trè centu paulisti (frà i quali u so fratellu Clemente, ma dinù Annibale di u Rustinu, diciottu frati è sei preti) u suviteranu dopu annantu un antru batellu, Le Rachel.
   </p>
   <p>
    == Note ==
   </p>
   <p>
    ==Bibliugrafia==
   </p>
   <p>
    Angelini, Ghjuvan Vittoriu, Storia sicreta di a Corsica, 1977, Albin Michel, Parighji.
   </p>
   <p>
    Francescu Antone Girolami, Storia di a Corsica, Marseglia, Libraria Marsigliese,‎ 1906, 572 pagine (ripublicatu in u 1971).
   </p>
   <p>
    ==Ligami==
   </p>
   <p>
    Peghju ch'è Ponte Novu : a battaglia di u Vechju, A Piazzetta
   </p>
   <p>
    ==Da vede dinù==
   </p>
   <p>
    a Battaglia di U Borgu
   </p>
   <p>
    a Battaglia di Ponte Novu
   </p>
   <p>
    a battaglia di i Termopili
   </p>
   <p>
    Corsica
   </p>
   <p>
    Storia
   </p>
   <p>
    Storia di a Corsica
   </p>
  </body>
 </text>
</TEI>
