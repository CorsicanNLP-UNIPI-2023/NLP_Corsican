<TEI>
 <teiHeader>
  <fileDesc>
   <titleStmt>
    <title>
     Scilla
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Scilla"/>
     <date>
      2019-09-30T05:50:30Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Scilla
   </head>
   <p>
    Scilla hè un mostru marinu di a mitulugia greca. Sicondu a virsioni più cumuna, Scilla hè figlia di u diu marinu Forcu (o Ladonu) è di Cetu. Sicondu a tradizioni ripurtata da lUdissea, inveci, hè figlia di una dea, chjamata Crateide.
   </p>
   <p>
    Altri lighjendi a dicini nata da Forbate è da Ecate, oppuri da quist'ultima è Forcu. Era ancu cunsidarata figlia di Tifone è Echidna, oppuri di Zeus è di Lamia; in stu casu, fù l'unica figlia à essa stata risparmiata da a stizza di a ghjilosa Era.
   </p>
   <p>
    == Mitu ==
   </p>
   <p>
    À l'iniziu Scilla era una ninfa incù l'ochji turchini, figlia di Forcu è Cetu. Scilla campava in Sicilia (sicondu parechji virsioni in u sudu di a Calabria) ed era avvezza à ricà si nantu à a spiaghja di Zancle è fà u bagnu in l'acqua di u mari. Una sera, vicinu à a spiaghja, vedi appariscia da l'ondi Glaucu, figliu di Puseidonu, chì un tempu era statu un murtali, ma ormai era un diu marinu mità omu è mità pesciu.
   </p>
   <p>
    Scilla, tarrurizata à a so vista, si rifughjò nantu à a vetta di un monti chì surghjia vicinu à a spiaghja. U diu, vista a riazzioni di a ninfa, principiò à urlà li u so amori, ma Scilla fughjì lascendu lu solu incù u so dulori.
   </p>
   <p>
    Tandu Glaucu si cullucò à l'isula di Eea da a maga Circi è li dumandò un filtru d'amori par fà innamurà a ninfa d'eddu, ma Circi, disidarendu u diu par sè, li pruposi d'uniscia si à edda.
   </p>
   <p>
    Glauco si ricusò di tradiscia u so amori par Scilla è Circi, furiosa d' essa stata rinviata à u postu di una murtali, volsi vindicà si.
   </p>
   <p>
    Quandu Glaucu si ni fù andatu, priparò una puzioni malefica è si cullucò vicinu à a spiaghja di Zancle, lampò u filtru in mari è riturnò à a so dimora.
   </p>
   <p>
    Quandu Scilla ghjunghjì è s'immersi in acqua par fà un bagnu, vedi crescia intornu ad edda mustruosi testi di ghjacari.
   </p>
   <p>
    Spavintata, fughjì da l'acqua ma s'accorsi chì i ghjacari erani attaccati à i so ghjambi incù un coddu sarpintinu. Si resi contu tandu chì sinu à u bacinu era sempri una ninfa ma à u locu di i ghjambi spuntavani sei musi feroci di ghjacaru.
   </p>
   <p>
    Par via di l'orrori di a situazioni, Scilla si lampò in mari è andò à viva in a cavità di un scogliu vicinu à a sapara ind'edda stava ancu Cariddi.
   </p>
   <p>
    Scilla hè discritta da Omeru in lUdissea, XII, 112 è sgg.
   </p>
   <p>
    Scilla, com'è Cariddi, hè ancu u nomu di i più famosi traghetti di i Ferrovii di u Statu, in sirviziu in l'acqui di u Strettu di Missina.
   </p>
   <p>
    == Cultura di massa ==
   </p>
   <p>
    In Age of Mythology Scilla apparisci com'è unità mitica di i grechi è hè a contraparti acquatica di l'idra : i dui mostri ani in cumunu l'abilità d'acquistà più testi ogni volta ch'eddi uccidini l'unità numichi.
   </p>
   <p>
    In  Ghost of Sparta hè u prima boss è apparisci com'è un dragonu curazzatu è incù tantaculi annantu à u pettu.
   </p>
   <p>
    Apparisci in C'era una volta... Pollon
   </p>
   <p>
    Eiu di Scilla, un di i setti Generali di l'abissi di u manga di l'animi è manga I Cavalieri di u zudiacu, indossa un'armatura inspirata da Scilla.
   </p>
   <p>
    == Bibliugrafia ==
   </p>
   <p>
    Almanaccu pupulari di Corsica, Oletta], 193
   </p>
   <p>
    ==Citazioni==
   </p>
   <p>
    Scilla hè stata citata calchì volta in a litteratura corsa, in particulari in a puisia anonima intitulata Libertà! publicata in l' Almanaccu pupulari di Corsica par 1931:
   </p>
   <p>
    Di fà li servi
   </p>
   <p>
    è cosa chì ci stanca;
   </p>
   <p>
    par noi, sempri
   </p>
   <p>
    da Cariddi in Scilla.
   </p>
   <p>
    Or ripigliemu
   </p>
   <p>
    quilla bandera bianca,
   </p>
   <p>
    u veru emblema
   </p>
   <p>
    di a nostra libertà !
   </p>
   <p>
    == Da veda dinò ==
   </p>
   <p>
    Elencu di criaturi lighjindarii non umani
   </p>
   <p>
    Cariddi
   </p>
   <p>
    == Noti ==
   </p>
   <p>
    == Liami esterni ==
   </p>
   <p>
    Criaturi di a mitulugia greca
   </p>
   <p>
    Ibridi mitulogichi
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia in talianu.
   </p>
  </body>
 </text>
</TEI>
