<TEI>
 <teiHeader>
  <fileDesc>
   <titleStmt>
    <title>
     Incunabulu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Incunabulu"/>
     <date>
      2015-03-23T18:44:26Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Incunabulu
   </head>
   <p>
    Incù u termine incunabulu si tratta di solitu d'un ducumentu stampatu incù a tecnulugia di i caratteri mobili è rializatu trà a mità di u seculu XV è l'annu 1500 inclusu.  U termine deriveghja da a latinu incunabulum (plurale incunabula), chì significheghja "in u viculu" o "in a culla".
   </p>
   <p>
    In u seculu dopu l'opere à stampa sò dette cinquecentine, ancu s'è, sicondu parechji studii, soprattuttu d'origine anglusassone, a definizione d'incunabulu pò esse stesa ancu à certe edizione realizate in i primi vinti anni di u Cinquicentu, chì finu à quella limita cronulogica i libri prisentanu caratteristiche cumune incù quelle stampate in u seculu XV.
   </p>
   <p>
    In generale l'incunabuli ùn prisentanu micca un frontispiziu, ma solu un'indicazione, à spessu apprussimativa, chì riporta u nome di l'autore di l'opera è un titulu in l'incipit. E note tipugrafiche, vene à dì l'indicazione annantu à e rispunsabilità di u stampadore, quand'elle sò prisente, sò ripurtate in u colophon. Quessa perchè i primi libri realizati incù i caratteri mobili tindianu à imità l'aspettu di i libri manuscritti, induve spessu, viste e so mudalità di pruduzzione, 'ss'indicazione eranu inutule.
   </p>
   <p>
    L'incunabuli sò dunque i primi libri muderni, vene à dì realizati in serie incù mudalità protu-industriale, ma circa 10.000 di i 40.000 testi cunnisciuti sò custituiti da foglie sciolte, chì a nova tecnulugia permittia di rializà ancu bande, lettere d'indulgenza, è cetera.
   </p>
   <p>
    In u mondu ci sò circa 450.000 incunabuli (di molti testi esistenu difatti parechje copie). Sò cunsiderati prudutti assai priziosi è cunsirvati in musei è bibbiuteche specializate.
   </p>
   <p>
    L'incunabulu più anticu hè a Bibbia di Gutenberg, in latinu, cusì chjamata perchè stampata da Johann Gutenberg trà u 1452 è u 1455.
   </p>
   <p>
    == Galleria ==
   </p>
   <p>
    ==Note ==
   </p>
   <p>
    ==Bibliugrafia==
   </p>
   <p>
    Piero Scapecchi, Incunabulu: itinerariu raghjunatuo d'orientamentu bibliugraficu, Roma, 2004 ISBN 8878121134
   </p>
   <p>
    Alfredo Stussi, Breve avviamentu à a filulugia taliana, Bologna, 2002 ISBN 8815087885
   </p>
   <p>
    Antonella Grassi, Giuliano Laurentini, Incunabuli è cinquecentine di e bibbiuteche di i Cappuccini di Tuscana, 2003, ISBN 88-8304-642-0
   </p>
   <p>
    Lodovica Braida, Stampa è cultura in Europa, Bari, Laterza, 2000. ISBN 8842060313
   </p>
   <p>
    ==Da vede dinù==
   </p>
   <p>
    Editio princeps
   </p>
   <p>
    ==Ligami esterni==
   </p>
   <p>
    Situ Incunabula Short Title Catalogue - Catalogu internaziunale in linia di l'incunabuli
   </p>
   <p>
    Libru
   </p>
   <p>
    Storia di a litteratura
   </p>
   <p>
    ==Fonte==
   </p>
   <p>
    'Ss'articulu pruvene in parte o in tutalità da l'articulu currispundente di a wikipedia in talianu.
   </p>
  </body>
 </text>
</TEI>
