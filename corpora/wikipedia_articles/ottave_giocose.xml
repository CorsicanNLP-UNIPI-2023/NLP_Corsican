<TEI>
 <teiHeader>
  <fileDesc>
   <titleStmt>
    <title>
     Ottave giocose
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Ottave%20giocose"/>
     <date>
      2015-07-02T15:04:53Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Ottave giocose
   </head>
   <p>
    LOttave giocose sò puesie chì sò state create da Guglielmu Guglielmi, di e Piazzole d'Orezza. Sò state publicate in u 1855 in i Canti populari corsi di Salvatore Viale. Sò cumposte da trenta sei uttave.
   </p>
   <p>
    ==LOttave ghjucose in corsu mudernu==
   </p>
   <p>
    Eccu una trascrizzione in corsu mudernu di lOttave ghjucose:
   </p>
   <p>
    Rimustranze à u nobile Filippu Adorno, Governatore Genovese, à nome di l'abitanti di Castagniccia, per a carestia di u1702.
   </p>
   <p>
    I.
   </p>
   <p>
    Dice u pruverbiu ; quand’hè colmu u zanu
   </p>
   <p>
    Scupertisci cun regula a farina,
   </p>
   <p>
    Nun andà ti ne in lettu à corpu pienu,
   </p>
   <p>
    Alloca qualchì cosa à la matina.
   </p>
   <p>
    Cusì dice anch'è Ippocrate è Galenu,
   </p>
   <p>
    Chì sò li babbi di la medicina:
   </p>
   <p>
    U cibu muderatu è la dieta
   </p>
   <p>
    Cunserva, è veste l’omini di seta.
   </p>
   <p>
    II.
   </p>
   <p>
    Or dì mi u veru, o populu mischinu,
   </p>
   <p>
    Quantu daresti d’avè cunservatu
   </p>
   <p>
    E castagne, chì desti à u ballarinu
   </p>
   <p>
    Ghjittate à u ventu in l’annu passatu?
   </p>
   <p>
    Sò più quelle ch’eo dedi à u mannarinu
   </p>
   <p>
    Ch'è quelle ch’in quest’annu aghju ingratatu.
   </p>
   <p>
    È li casali più numati è fini
   </p>
   <p>
    Di verdi ùn ne feranu ottu mezzini.
   </p>
   <p>
    III.
   </p>
   <p>
    D’altru in piazza nun sentu raghjunà ne
   </p>
   <p>
    Ch'è di dicetta è cruda malannata.
   </p>
   <p>
    Chì dice: cumu faremu à campà ne ?
   </p>
   <p>
    È chì risponde: ell’hè male impicciata:
   </p>
   <p>
    Nun truveremu à vende, nè à impignà ne;
   </p>
   <p>
    Chì la cundanna troppu à tondu hè stata;
   </p>
   <p>
    S’hanu quattru castagne li mercanti,
   </p>
   <p>
    Caccianu l’ochji à l’amici è à i parenti.
   </p>
   <p>
    IV.
   </p>
   <p>
    Un saccu di castagne lizinose
   </p>
   <p>
    Cun queste arpie, chì cercanu i guadagni,
   </p>
   <p>
    Ti custeranu le vigne è le chjose
   </p>
   <p>
    E lenze, i curtalini, è li castagni.
   </p>
   <p>
    Dece trà capre è  rugnose
   </p>
   <p>
    Ti bisogna à piglià, si tù ti lagni.
   </p>
   <p>
    Quest’anime di Ghjuda, avare è strette,
   </p>
   <p>
    T’impararanu à fà croci à crucette.
   </p>
   <p>
    V.
   </p>
   <p>
    Aghju intesu cuntà da i paisani
   </p>
   <p>
    Un ridiculu casu pè u paese
   </p>
   <p>
    Di due chì s’incuntronu pè li piani:
   </p>
   <p>
    Eranu tremindui mal' in arnese:
   </p>
   <p>
    Unu era di la pieve d’Alesani,
   </p>
   <p>
    È l’altru nostru quì Castellacquese;
   </p>
   <p>
    Chjamati tutt’è dui per mala sorte
   </p>
   <p>
    À u tribunale ad infurmà la Corte.
   </p>
   <p>
    VI.
   </p>
   <p>
    Lodatu Diu, disse quel' d’Alesani,
   </p>
   <p>
    Chè forse averaghju trovu cumpagnia.
   </p>
   <p>
    Per quantu m’arrivecu à li to zani
   </p>
   <p>
    Mi pare ch'è testimone ancu tù sia;
   </p>
   <p>
    S’ella è cusì tucchemu ci le mani:
   </p>
   <p>
    Ci n’anderemu inseme à la Bastia.
   </p>
   <p>
    Bon'dì, rispose l’altru, o camerata;
   </p>
   <p>
    Pò esse chì tù l’aghji induvinata.
   </p>
   <p>
    VII.
   </p>
   <p>
    Pusemu un pocu; dì mi u to paese:
   </p>
   <p>
    À me cunnuscerai, sò d’Alesani.
   </p>
   <p>
    Rispose l’altru; eo sò Castellacquese
   </p>
   <p>
    Di quelli paisoli più suprani,
   </p>
   <p>
    Duve l’altr’eri vennenu à le prese
   </p>
   <p>
    Certuni sopra all’intastà di i cani.
   </p>
   <p>
    Ci fù qualchì scapochju è sambulone
   </p>
   <p>
    Trà i paisani; ed eo sò testimone.
   </p>
   <p>
    VIII.
   </p>
   <p>
    Alesanincu.
   </p>
   <p>
    Or ghjà ch'è tù m’hai dettu la caghjone
   </p>
   <p>
    Di u to viaghju, eo ti diraghju a mea.
   </p>
   <p>
    M’accintolonu l’altr’annu un pullone,
   </p>
   <p>
    Ch’era lu megliu di quanti n'avia:
   </p>
   <p>
    Era assatochju, è pienu un capparone
   </p>
   <p>
    Ogn’annu di castagne ci cuglia;
   </p>
   <p>
    È ne facia certe imbrustolate
   </p>
   <p>
    Ch'è parianu frittelle inzuccherate.
   </p>
   <p>
    IX.
   </p>
   <p>
    Eppure o Podestà d’u miò paese
   </p>
   <p>
    Mi dede u tortu; è appuntu l’altru ghjornu
   </p>
   <p>
    Pe un ghjandarinu vennenu à le prese
   </p>
   <p>
    A moglie cun un’altra d’u cuntornu
   </p>
   <p>
    È si dedonu in capu scope accese
   </p>
   <p>
    Pale, bastoni, è sbròsciuli di fornu.
   </p>
   <p>
    O Podestà, com’era di raghjone,
   </p>
   <p>
    Fece u dischercu, ed eo sò testimone.
   </p>
   <p>
    X.
   </p>
   <p>
    Vole ch’io dica chì la sò consorte
   </p>
   <p>
    Non fù la prima à minà di bastone,
   </p>
   <p>
    Chì fù dall'altra pruvucata forte,
   </p>
   <p>
    È li dia tutta quanta la raghjone.
   </p>
   <p>
    Per questu vengu chjamatu à la Corte;
   </p>
   <p>
    È temu ch'è mi mettinu in prighjone
   </p>
   <p>
    A stà dentru la Volpe in caterochju;
   </p>
   <p>
    È ùn n’aghju un soldu per caccià mi un ochju.
   </p>
   <p>
    XI.
   </p>
   <p>
    Portu cun mecu certe pisticcine
   </p>
   <p>
    Grisge, cum’esse state in sepultura,
   </p>
   <p>
    Cun un pezzu di casgiu sopraffine
   </p>
   <p>
    Biancu, ch'è i schiavi u chjamanu gallura.
   </p>
   <p>
    Di dì la verità questu hè u mio fine,
   </p>
   <p>
    Finchè lu pane castagninu dura.
   </p>
   <p>
    Ma scuzzulatu ch'è sarà lu zanu,
   </p>
   <p>
    Dirò ch'è San Cristofalu era un nannu.
   </p>
   <p>
    XII.
   </p>
   <p>
    Ti vecu ad ermu-felge una prisochja;
   </p>
   <p>
    Forse sarebbe una zucca di vinu?
   </p>
   <p>
    Tù vedi pur' ch’eo sputu salimochja,
   </p>
   <p>
    Com’ellu sputa in mare lu delfinu.
   </p>
   <p>
    Castellacquese.
   </p>
   <p>
    Chì ne voi fà chì la lingua ti scochja
   </p>
   <p>
    È t’annega li denti lu meschinu!
   </p>
   <p>
    Quest’annu Castellacqua hè stata netta;
   </p>
   <p>
    Ùn n’hà avutu ch'è un pocu di vinetta.
   </p>
   <p>
    XIII.
   </p>
   <p>
    Alesanincu.
   </p>
   <p>
    Dallu mi per amor' di San Ghjiseppe,
   </p>
   <p>
    Perchè mi sentu da u sole brusgiatu....
   </p>
   <p>
    Ah! fratellu ch'è pare lu ghjileppe
   </p>
   <p>
    Sia benedettu u locu, duv’ellu hè natu,
   </p>
   <p>
    È benedettu sia quellu chì seppe
   </p>
   <p>
    Inventà ne un licore cusì pregiatu.
   </p>
   <p>
    Eo vogliu maladì li mio denzani
   </p>
   <p>
    Ch'è fondonu paesi in Alesani.
   </p>
   <p>
    XIV.
   </p>
   <p>
    Castellacquese.
   </p>
   <p>
    Un dubità, fratellu, eo ti rispondu
   </p>
   <p>
    Chì n’averai quist’annu cumpagnia;
   </p>
   <p>
    Perché ci hè carestia per tuttu u mondu.
   </p>
   <p>
    Bon granu è vinu bonu ùn ci n’hè cria.
   </p>
   <p>
    Temu chì st’annu ùn sia forse u secondu
   </p>
   <p>
    Dopu di quell’antica carestia,
   </p>
   <p>
    Quand’ Orezzinchi, per nun cascà morti,
   </p>
   <p>
    Fecer di pane dicessette sorti.
   </p>
   <p>
    XV.
   </p>
   <p>
    Alesanincu.
   </p>
   <p>
    Or chì ferà lu poveru Alesani
   </p>
   <p>
    Ch'è di vinu ebbe sempre carestia?
   </p>
   <p>
    La ricca è nobil pieve d’Ampugnani,
   </p>
   <p>
    Ch'è sempre tant’ abbundanza n’avia;
   </p>
   <p>
    Si ne lavava a faccia cù le mani,
   </p>
   <p>
    È tanta caritade ne fecia.
   </p>
   <p>
    Eo tante volte ci sò praticatu,
   </p>
   <p>
    È sempre mi partia imburracciatu.
   </p>
   <p>
    XVI.
   </p>
   <p>
    Arrivai una sera in San Martinu
   </p>
   <p>
    A Scata; ed era da tutti imvitatu;
   </p>
   <p>
    È mi dedenu a beie tantu vinu,
   </p>
   <p>
    È vinu tuttu di u muscatellatu,
   </p>
   <p>
    Ch’eo feci venti miglia di camminu,
   </p>
   <p>
    Solu in quattr’ore; tantu era scaldatu!
   </p>
   <p>
    Ma avale nun accore ch’eo ci vada;
   </p>
   <p>
    Chì di l’acqua ne trovu per la strada.
   </p>
   <p>
    XVII.
   </p>
   <p>
    Chi ferà, dicu, o poveru Alesani
   </p>
   <p>
    Ch'è di vinu ebbe sempre carestia?
   </p>
   <p>
    Eo piengu li mio preti paesani
   </p>
   <p>
    Ch'è prestu chiteranu a sagrestia
   </p>
   <p>
    S'è Monsignor' ùn ci mette le mani,
   </p>
   <p>
    Per le messe bon' di vossignoria.
   </p>
   <p>
    Dopu cummunicatu mi in Natale
   </p>
   <p>
    Eo ùn ne beiu più: questu hè u mio male.
   </p>
   <p>
    XVIII.
   </p>
   <p>
    Ma, cameratu, dì mi di castagne
   </p>
   <p>
    Com'è coghite, è cosa ne sperate?
   </p>
   <p>
    Da noi sò spatrunate le campagne,
   </p>
   <p>
    È sò le pullonete tutte oschjate.
   </p>
   <p>
    S'è tù mi dai un piattu di lasagne,
   </p>
   <p>
    Eo ti rinunziu tutte le mio entrate;
   </p>
   <p>
    Quest’annu ùn ne coglii mancu un spurtellu
   </p>
   <p>
    Nè feci chjostru a lovia, nè a purcellu.
   </p>
   <p>
    XIX.
   </p>
   <p>
    Guarda quì le mio dite dilicate,
   </p>
   <p>
    Parenu quelle di lu cancellere;
   </p>
   <p>
    Ch'è mai quest’annu nun l’aghju imbruttate
   </p>
   <p>
    Nè fattu paracoda à lu sumere.
   </p>
   <p>
    L’altr’annu duie dite avia struppiate,
   </p>
   <p>
    Avea i talorchi imponti da lu ghjele,
   </p>
   <p>
    È steti in man' di medicu trè mesi,
   </p>
   <p>
    È foi lu straziu di li mio paesi.
   </p>
   <p>
    XX.
   </p>
   <p>
    Hè vera, eo piensi in lettu più d'un ghjornu,
   </p>
   <p>
    È spesi in malatie più d'un quattrinu.
   </p>
   <p>
    Ma tandu fumicava lu mio fornu,
   </p>
   <p>
    Com'è di Monsignore lu camminu.
   </p>
   <p>
    Avale nascerà ci l'erba intornu,
   </p>
   <p>
    È cuglieremu i
   </p>
  </body>
 </text>
</TEI>
