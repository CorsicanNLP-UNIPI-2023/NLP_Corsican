<TEI>
 <teiHeader>
  <fileDesc>
   <titleStmt>
    <title>
     Disqus
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Disqus"/>
     <date>
      2015-02-25T16:45:09Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Disqus
   </head>
   <p>
    Disqus hè un sirviziu d'allughjamentu di cummenti par siti web è cumunità virtuale chì funziona per mezu di una piattaforma online. A piattaforma hà diverse funziunalità, trà e quale un sirviziu di reta suciale, prufili di participanti, sistemi di muderazione è antispam, notifiche email è cummenti mandati da telefunini. L'impresa Disqus, Inc. hè stata fundata in u 2007 è hà u so sediu in i Stati Uniti.
   </p>
   <p>
    == Storia ==
   </p>
   <p>
    U sviluppu di a piattaforma Disqus cuminciò in l'istate di u 2007 à l'internu di l'incubatore di startup Y Combinator da parte di Daniel Hà è Jason Yan, tandu tremindù studienti à l'Università di a California, Davis. L'impresa Disqus, Inc. hè stata fundata u 30 uttrove 2007.
   </p>
   <p>
    À l'iniziu di u 2011 Disqus hà ottenutu 10 milioni di dullari di finanzamentu da i fondi di venture capital North Bridge Venture Partners è Union Square Ventures.
   </p>
   <p>
    In u 2013 hè stata publicata l'applicazione par Windows Phone.
   </p>
   <p>
    Sicondu un studiu di u marzu 2011 di Lijit, Disqus hè imprudatu da u 75% di i siti web chì adottanu sistemi di cummentu o di discussione di terze parte.
   </p>
   <p>
    == Tecnulugia ==
   </p>
   <p>
    U sistemu di gistione di i cummenti di Disqus hè scrittu in JavaScript è improda u framework per applicazione web Django.
   </p>
   <p>
    == Mudellu cummerciale ==
   </p>
   <p>
    Disqus suvita un mudellu cummerciale di tipu freemium, in u quali vene à dì una parte di u sirviziu hè offerta di rigalu, mentre un'altra parte hè à pagamentu.
   </p>
   <p>
    U sirviziu di basa hè gratuitu tantu per i cummintadori ch'è per i siti web. Di nuvembre 2010 Disqus hà cuminciatu à offre trè pacchetti di funziunalità supplementarii à pagamentu par i siti web: Plus par 19 dullari à u mese, Pro par 199 dullari à u mese è VIP à parte da 999 dullari à u mese. A mità di u 2011 u pacchettu Plus hè statu cancellatu è u costu di u Pro hè aumintatu à 299 dullari à u mese.
   </p>
   <p>
    == Note ==
   </p>
   <p>
    == Ligami esterni ==
   </p>
   <p>
    Situ ufficiale
   </p>
   <p>
    Imprese software statunitensi
   </p>
   <p>
    ==Fonte==
   </p>
   <p>
    'Ss'articulu pruvene in parte o in tutalità da l'articulu currispundente di a wikipedia in talianu.
   </p>
  </body>
 </text>
</TEI>
