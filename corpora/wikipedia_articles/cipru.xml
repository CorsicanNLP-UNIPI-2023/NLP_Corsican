<TEI>
 <teiHeader>
  <fileDesc>
   <titleStmt>
    <title>
     Cipru
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Cipru"/>
     <date>
      2019-01-26T11:35:30Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Cipru
   </head>
   <p>
    L'isula di Cipru (grecu : Κύπρος , turcu : Kıbrıs) hè una isula di u Mare Mediterraniu. A so superficia hè di 9 251 km², è u so culmine misura 1 952 m. In 2006, ci campavanu 1 300 000 abitanti. A densità di a populazione di st'isula hè dunque di 140 abitanti/km².
   </p>
   <p>
    L'isula è occupata per circa i dui terzi di a so superficia da a Republica di Cipru, chì dapoi u 1a maghju di u 2004 face parte di l'Unione europea. A so capitale hè Nicosia. U restu di u territoriu, in a zona settentriunale di l'isula, è occupatu da a Republica Turca di Cipru Nordu (TRNC) chì hè stata autoproclamata dopu à l'interventu militare turcu di u 1974.
   </p>
   <p>
    == Pulitica ==
   </p>
   <p>
    Face parte de jure di l'Unione Auropea ma in veru, a parte nordu di l'isula ùn ne face micca parte, postu ch'ella hè occupata da i Turchi. Difatti, l'isula hè divisa tra trè paesi :
   </p>
   <p>
    in u nordu : a Ripublica turca di u Cipru settentriunale ;
   </p>
   <p>
    in u meziornu: a Ripublica di Cipru, chì entrò in u 2004 in l'UE ;
   </p>
   <p>
    e base militare di u Regnu Unitu : Akrotiri è Dhekella
   </p>
   <p>
    == Populazione ==
   </p>
   <p>
    A populazione di Cipru hè 970 milla abitanti è a densità hè di circa 105 ab./km².
   </p>
   <p>
    === Demugrafia ===
   </p>
   <p>
    Tassu di crescita di a populazione: 1,36 % (in u 2003)
   </p>
   <p>
    Tassu di natalità: 13,08 ‰ (in u 2001)
   </p>
   <p>
    Tassu di murtalità: 7,65 ‰ (in u 2001)
   </p>
   <p>
    Tassu di murtalità infantile: 7,89 ‰ (in u 2001)
   </p>
   <p>
    Tassu di fecundità: 1,9 criaturi/donna (in u 2001)
   </p>
   <p>
    Tassu di migrazione: 0,44 ‰ (in u 2001)
   </p>
   <p>
    Densità:82 abitanti/km²
   </p>
   <p>
    Speranza di vita: 76,1 anni (Omini) 80 anni (Donne)
   </p>
   <p>
    === Lingue ===
   </p>
   <p>
    U grecu hè parlatu soprattuttu in u meziornu di l'isula, mentre u turcu hè adupratu in u nordu. In realità, 'ssa divisione hè a cunsequenza di l'interventu militare turcu di Cipru di u 1974, chèi hà incausatu l'espulsione di i grechiciprioti di u nordu versu a parte sudu di l'isula.
   </p>
   <p>
    Storicamente, quantunque, a variante cipriota di u grecu era parlata da circa 82% di a populazione ed era ampiamente distribuita in l'isula sana. A parte restante di a populazione è di lingua materna turca. Difatti, ancu l'inglese hè ampiamente usatu in Cipru.
   </p>
   <p>
    Hè in usu ancu in Cipru un dialettu arabu di tipu siripalestinese in via di estinzione, parlatu da a comunità maronita di Kormakiti, chì hè a cunsequenza di a stallazione di cristiani maroniti libanesi in u seculu XII.
   </p>
   <p>
    === Riligione ===
   </p>
   <p>
    À i ghjorni d'oghje, i grechi di religione ortudossa rappresentanu più di 80% di a populazione di l'isula (un pocu più di 700.000 abitanti).
   </p>
   <p>
    L'altre minuranze sò custituite da i turchi (18% di a populazione, di religione musulmana), cullucati per la maiò parte in l'areale di l'isula chì hè sottu u controllu di a Turchia.
   </p>
   <p>
    Si pò mintuvà dinù una piccula minuranza armena-cattolica è maronita.
   </p>
   <p>
    == Organisazione di u statu ==
   </p>
   <p>
    A Republica di Cipru hè di tipu presidenziale. U presidente hé elettu à u suffragiu universale è ferma in carica durante cinque anni. U Parlamentu comprende 59 deputati, eletti ogni 5 anni à u suffragiu universale.
   </p>
   <p>
    === Suddivisione amministrativa ===
   </p>
   <p>
    Cipru hè divisa in sei distretti:
   </p>
   <p>
    Distrettu di Famagusta
   </p>
   <p>
    Distrettu di Kyrenia
   </p>
   <p>
    Distrettu di Larnaca
   </p>
   <p>
    Distrettu di Limassol
   </p>
   <p>
    Distrettu di Nicosia
   </p>
   <p>
    Distrettu di Paphos
   </p>
   <p>
    === Cità principale ===
   </p>
   <p>
    A capitale cipriota, Nicosia, hè a cità principale; vive una realtà simile à quella di l'isula sana: hè difatti divisa in dui parte, quella di prevalenza greca à u meziornu, è quella di prevalenza turca à nurdivu. A capitale hè u principale centru induve e più grande imprese anu a so sede, cum'è a banca naziunale cipriota, è qualchì industria di media impurtanza. Ci si trovanu inoltre parechji edifici culturali cume u museu naziunale, è u teatru. Altre cità impurtante sò: Limassol (a seconda cità per populazione dopu à a capitale, è u principale portu di a costa meridiunale, è dinù bellu centru turistichibalneare) è Pafo (antica cità portuale à l'estremità occidentale di Cipru, chì u nome mudernu hè Kouklia, signalata per a presenza di un santuariu dedicatu ad Afrodite, cità oghje ufficialmente scritta à u patrimoniu di l'umanità); inoltre ùn ci vole micca à smenticà Larnaca (cità di a costa sud-orientale).
   </p>
   <p>
    ==Da vede dinò==
   </p>
   <p>
    Angolemi
   </p>
   <p>
    Unioni Auropea
   </p>
   <p>
    Cipru
   </p>
  </body>
 </text>
</TEI>
