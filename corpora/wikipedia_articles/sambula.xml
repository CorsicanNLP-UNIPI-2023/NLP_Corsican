<TEI>
 <teiHeader>
  <fileDesc>
   <titleStmt>
    <title>
     Sambula
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Sambula"/>
     <date>
      2019-10-03T11:10:02Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Sambula
   </head>
   <p>
    A Sambula (o Sammula) (Allium triquetrum) hè un tipu di pianta chì face parte di a famiglia di e Liliaceae. Hè un fiore di l'area mediterranea, ma hè stata introdutta per esempiu in Brittania o in Inghilterra. A sàmbula hè alta da 20 à 40 cm. I fiori sò bianchi. Sò longhi 14 à 18 mm. Fiuriscenu d'aprile à ghjugnu. I fiori sò ermafruditi, avendu à tempu organi maschili è feminili. U bulbu hà un diamitru sin'à 20mm. E sambule hanu un odore d'aglia. E sambule si scontranu da 0 à 700 metri. Si piacenu piuttostu in i lochi adumbrati è in a terra umida.
   </p>
   <p>
    ==Cumposizione chimica==
   </p>
   <p>
    E sambule cuntenenu sulfussidi: allicina, allistatina, disulfuru di diallile.
   </p>
   <p>
    == In Corsica ==
   </p>
   <p>
    A sambula hè cumuna in Corsica. Hè ancu chjamata agliu salvaticu o purriolu. U nome "agliu salvaticu" si riferisce à l'odore d'aglia di e sambule, è à u fattu ch'è i picculi bulbi ponu esse manghjate in insalata. Sò raccolti piuttostu à u principiu di l'estate. E sambule s'usanu dinù in a suppa, è si ni pò ancu fà frittate. In i tempi, a sambula era vinduta annantu à i marcati (Conrad 1981).
   </p>
   <p>
    ==Citazione==
   </p>
   <p>
    Accade chì a sambula fussi citata in a litteratura è a cultura corsa. Per esempiu:
   </p>
   <p>
    in e Poesie Giocose di Paulu Matteiu di la Fuata:
   </p>
   <p>
    À li sammuli è à li baga
   </p>
   <p>
    Si ni và tuttu lu branu
   </p>
   <p>
    in a sprissione: Esse ni à e sambule chì significheghja: firmà senza nulla o Manghjarà i sammuli ! chì vole dì: hè senza nulla, senza rivinuti
   </p>
   <p>
    in l'interghjezzione: Diu sambula !
   </p>
   <p>
    ==Referenze==
   </p>
   <p>
    Foru corsu : Piante, fiori, arburi
   </p>
   <p>
    Foru corsu : Lessicu
   </p>
   <p>
    Conrad, Marcella,  I corsi è e piante salvatiche, avà è innanzi, 1981], [[Adecec]
   </p>
   <p>
    == Da vede dinù ==
   </p>
   <p>
    i fiori di Corsica
   </p>
   <p>
    Liliaceae
   </p>
   <p>
    Flora di Corsica
   </p>
  </body>
 </text>
</TEI>
