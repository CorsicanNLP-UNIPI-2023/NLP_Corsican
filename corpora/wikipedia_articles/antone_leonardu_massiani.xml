<TEI>
 <teiHeader>
  <fileDesc>
   <titleStmt>
    <title>
     Antone Leonardu Massiani
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Antone%20Leonardu%20Massiani"/>
     <date>
      2019-10-03T11:17:50Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Antone Leonardu Massiani
   </head>
   <p>
    Antone Leonardu Massiani (1816-1888) hè statu un autore in lingua corsa.
   </p>
   <p>
    ==Biugrafia==
   </p>
   <p>
    Antone Leonardu Massiani hè natu in Nuvella in u 1816. Hà studiatu a medicina in Pisa. S'hè stallatu dopu in u so paese di Nuvella, cum'è medicu.
   </p>
   <p>
    L'opara principale di Anton'Leonardu Massiani hè stata u Viaghju in Ascu. Hè una puesia comica, cumposta da 114 terzine. U Viaghju in Ascu hè più cunnisciutu per via di u so sottutitulu: A cuccagna di Bazzicone. U Viaghju in Ascu hè statu publicatu per a prima volta in L'Almanacco del Pescatore di Chiaravalle, un ghjurnale bastiacciu. Hè statu stampatu dopu in a rivista "U Fucone", in u 1926. Infine, u Viaghju in Ascu fù publicatu in a rivista A Muvra, in u 1936. U pueta di Nuvella ci conta in u Viaghju in Ascu u so viaghju in u paese d'Ascu, accumpagnatu di u so sumere Bazzicone. L'usi di l'abitanti d'Ascu di l'epica sò discritti di manera ridicula, ma senza gattivezza. U puema hà avutu moltu successu in Niolu, in Balagna è in u Ghjunsani.
   </p>
   <p>
    Anton'Leonardu Massiani morsi in Nuvella u 24 ferraghju di u 1888.
   </p>
   <p>
    ==Opere==
   </p>
   <p>
    Puesie Corse è Taliane
   </p>
   <p>
    Canti religiosi è puemi satirichi: cuntene u Viaghju in Ascu (A cuccagna di Bazzicone), publicatu prima in L'Almanacco del Pescatore di Chiaravalle
   </p>
   <p>
    == Note ==
   </p>
   <p>
    ==Bibliugrafia==
   </p>
   <p>
    L'Almanaccu di A Muvra per 1936
   </p>
   <p>
    ==Da vede dinù==
   </p>
   <p>
    Nuvella
   </p>
   <p>
    u Viaghju in Ascu
   </p>
   <p>
    Massiani, Antone Leonardu
   </p>
   <p>
    Massiani, Antone Leonardu
   </p>
  </body>
 </text>
</TEI>
