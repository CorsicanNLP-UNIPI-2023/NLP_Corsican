<TEI>
 <teiHeader>
  <fileDesc>
   <titleStmt>
    <title>
     Scopa (arbustu)
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Scopa%20%28arbustu%29"/>
     <date>
      2017-04-30T10:03:50Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Scopa (arbustu)
   </head>
   <p>
    A Scopa (Erica arborea) hè un arburettu chì faci parti di a famiglia di l'Ericaceae. Si trova in i paesi situati à l'intornu di u Mari Terraniu. A scopa hè alta sin'à 5 metri. I fogli sò verdi scuru. A scopa fiurisci da marzu à maghju. I fiori di a scopa sò bianchi. Sò chjucareddi è mori numarosi.
   </p>
   <p>
    A scopa hè ancu chjamata a scopa maschili, in cuntrastu incù a scopa feminiccia.
   </p>
   <p>
    == Ecunumia==
   </p>
   <p>
    A tama di a scopa hè usata par fabricà i pippi.
   </p>
   <p>
    ==In Corsica==
   </p>
   <p>
    A scopa hè cumuna in Corsica. Com'è a ghjinestra o l'arbitru, a scopa hè tipica di a machja corsa.
   </p>
   <p>
    == Citazioni==
   </p>
   <p>
    A scopa hè mintuvata à spessu in a cultura è in a litteratura corsa. Par asempiu:
   </p>
   <p>
    in u pruverbiu: Accantu u focu, a scopa ci stà mali.: chì a scopa si ni brusgia subitu subitu. Ma si dici dinò: Accantu u focu, a stoppa ci stà mali. o Accantu u focu, a paglia ci stà mali.
   </p>
   <p>
    in a sprissioni: buciardu cum'è a scopa: chì a scopa fiurisci è faci mori fiora, ma ùn dà micca frutti.
   </p>
   <p>
    in a paghjella tradiziunali:
   </p>
   <p>
    O cara lu nostru amore quantu pocu n'hè duratu
   </p>
   <p>
    Hè principiatu d'aprile di maghju s'hè terminatu
   </p>
   <p>
    ''Hà fattu cum'è la scopa hà fiuritu è ùn hè granatu
   </p>
   <p>
    == Noti ==
   </p>
   <p>
    ==Da veda dinò==
   </p>
   <p>
    a scopa feminiccia
   </p>
   <p>
    a scopa: u ghjocu di carti
   </p>
   <p>
    l'arburetti di Corsica
   </p>
   <p>
    Ericaceae
   </p>
  </body>
 </text>
</TEI>
