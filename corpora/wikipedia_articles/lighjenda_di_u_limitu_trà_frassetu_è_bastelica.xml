<TEI>
 <teiHeader>
  <fileDesc>
   <titleStmt>
    <title>
     Lighjenda di u limitu trà Frassetu è Bastelica
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Lighjenda%20di%20u%20limitu%20tr%C3%A0%20Frassetu%20%C3%A8%20Bastelica"/>
     <date>
      2019-10-03T11:20:08Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Lighjenda di u limitu trà Frassetu è Bastelica
   </head>
   <p>
    Aiani da sparta i cumuni da Frassetu à Bastelica. Ci vulia dunqua à fà u limitu trà i dui cumuni. Allora si sò riuniti è ani dicisu di fà cusì: un Bastilicacciu aia da vena in Frassetu è un Frassitanu aia da andà in Bastelica. Ani dicisu di parta à a prima cantata di u ghjaddu. Quand'eddi si scuntrariani, saria quì u limitu trà i dui cumuni. In Frassetu, ci era una vechja chì aia intesu ciò chì si priparava. In a nuttata, a vechja hè andata è hà lampatu l'acqua calda annantu à u ghjaddu chì s'hè missu subitu à cantà. À 'ssu mumentu, i Frassitani sò partiti à u riscontru di quiddi di Bastelica. À rombu di marchjà i Frassitani si sò trovi beddu luntanu, in i prugnoli à u fiumu di u Broncu. Era sempri notti è si sò arristati. I Frassitani ani aspittatu ch'eddi ghjugnini da Bastelica. In Bastelica sò partiti quand'eddu facia ghjornu. Quand'eddi sò ghjunti in u Broncu, ani avutu cusì u limitu di i cumuni.
   </p>
   <p>
    Lighjenda di Corsica
   </p>
  </body>
 </text>
</TEI>
