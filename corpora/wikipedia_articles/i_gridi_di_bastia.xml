<TEI>
 <teiHeader>
  <fileDesc>
   <titleStmt>
    <title>
     I gridi di Bastia
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/I%20gridi%20di%20Bastia"/>
     <date>
      2015-07-01T16:32:47Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    I gridi di Bastia
   </head>
   <p>
    I gridi di Bastia hè una puesia di Petru Lucciana, dettu Vattelapesca (1832-1909).
   </p>
   <p>
    == I gridi di Bastia==
   </p>
   <p>
    Quandu pur' centu mill'anime
   </p>
   <p>
    Averà a nostra Bastia,
   </p>
   <p>
    Serà, temu, inabitabile
   </p>
   <p>
    Per l'orribile armunia
   </p>
   <p>
    Ch'è ind'e piazze, strade è viculi
   </p>
   <p>
    Capu è orechje intrunerà.
   </p>
   <p>
    Oh, guerdate! di criàmpuli,
   </p>
   <p>
    Di straccioni ell'hè ripiena,
   </p>
   <p>
    Ch'è frà e gambe à ghjente correnu,
   </p>
   <p>
    Dendu mughji à tutta lena;
   </p>
   <p>
    È di gnere ogni spettaculu
   </p>
   <p>
    È di fischii ùn pò mancà.
   </p>
   <p>
    Pur', di mezu à quelle ch'ùrlanu,
   </p>
   <p>
    Ci sò voce ancu suave:
   </p>
   <p>
    Elle ùn dicenu, ma cantanu,
   </p>
   <p>
    Quandu acute è quandu grave,
   </p>
   <p>
    « Torta, latte, pesci ed ostrice,
   </p>
   <p>
    È panizze è carcinè. »
   </p>
   <p>
    E so donne : — O latte! — cantanu,
   </p>
   <p>
    Sente parmi tanti ucelli
   </p>
   <p>
    In fiuritu è verde pasculu
   </p>
   <p>
    Duve saltanu l'agnelli,
   </p>
   <p>
    È e funtane vive schizzanu,
   </p>
   <p>
    Cume argentu, qua è là.
   </p>
   <p>
    ==Da vede dinù==
   </p>
   <p>
    Petru Lucciana
   </p>
   <p>
    Puesia in lingua corsa
   </p>
  </body>
 </text>
</TEI>
