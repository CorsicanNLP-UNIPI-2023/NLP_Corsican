<TEI>
 <teiHeader>
  <fileDesc>
   <titleStmt>
    <title>
     Ghjaddinedda organu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Ghjaddinedda%20organu"/>
     <date>
      2019-07-03T19:06:19Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Ghjaddinedda organu
   </head>
   <p>
    A ghjaddinedda organu (Chelidonichthys cuculus)  hè una spezia di pesciu chì faci parti di a famiglia di i Triglidae.  Hè largamenti sparta in l'Atlanticu di l'Estu, l'isuli  britannichi (hè mintuvata dinò in Nurvegia), in a Mauritania (ancu Madera è l'isuli Azzori). Hè dinò cunnisciuta in tuttu u mari Tarraniu è forsi in u mari Neru.
   </p>
   <p>
    == Discrizzioni ==
   </p>
   <p>
    A ghjaddinedda organu hè un pesciu di fondu assà carattaristicu, incù una grandi testa è ochja maiori. A testa hè prutetta da grandi placchi ussacuti è forti spini. I trè raghji infiriori di i nutaghjoli pitturali sò spiccati, in forma di diti, è cuntenini l'organi  sinsuriali. A ghjaddinedda organu hà un corpu ribustu, una testa è l'ochja di grandi diminsioni è i scagli mudaratamenti grandi, ciò chì li parmetti di "senta" i picculi pesci, crustacei è altri invirtibrati chì stani in i sedimenti. Hè una di i più chjuchi di i ghjaddineddi auropei, aghjunghjendu una lunghezza massima di 40 cm (16 po). A culurazioni hè rossa rossa incù tacchi rusulini è arghjintini annantu i lati è a testa. I placchi ussacuti prutittrici annantu a testa, carattaristichi di tutti i ghjaddineddi, sò assà visibuli ind'è 'ssa spezia. Longu a linia latirali, ci hè un'infilarata di grandi scagli à forma di placchi. A nutaghjola dursali divisa hà novi lischi è da dicessetti à diciottu raghji moddi, mentri ch'è a nutaghjola anali ùn hà micca lischi è sedici à diciottu raghji moddi.
   </p>
   <p>
    == Ripartizioni è ambienti ==
   </p>
   <p>
    A ghjaddinedda organu hè urighjinaria di i rigioni timparati di l'Atlanticu è di u mari Tarraniu. L'ariali di ripartizioni si stendi da u sudu di a Nurvegia è di a Svezia versu u sudu insin'à à l'isuli  britannichi, in a Francia, in a Spagna, à Madera, à l'Azzori  è à a costa africana insin'à in Mauritania. Hè dinò prisenti in u mari Tarraniu è podarsi in u mari Neru. U liveddu di prufundità si stendi da a suparficia insin'à à circa 400 metri (1312 pi), ma si trova par u più trà 30 è 250 metri (98 è 820 pi). Ma a ghjaddinedda organu si pò truvà dinò annantu à a rena, i cotuli o i fondi marini rucciosi chì si ciba d'invirtibrati di fondu, com'è i crustacei, è ancu i  picculi pesci.
   </p>
   <p>
    == Noti ==
   </p>
   <p>
    ==Bibliugrafia==
   </p>
   <p>
    Petru Casanova, Motti, Albiana, 2010
   </p>
   <p>
    ==Liami==
   </p>
   <p>
    I pesci marini, Uffiziu di l'Ambienti di a Corsica
   </p>
   <p>
    ==Da veda dinò==
   </p>
   <p>
    a ghjaddinedda
   </p>
   <p>
    Triglidae
   </p>
   <p>
    Fauna marina di Corsica
   </p>
  </body>
 </text>
</TEI>
