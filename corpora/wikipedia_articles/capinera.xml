<TEI>
 <teiHeader>
  <fileDesc>
   <titleStmt>
    <title>
     Capinera
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Capinera"/>
     <date>
      2016-11-12T09:58:36Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Capinera
   </head>
   <p>
    A capinera (Sylvia atricapilla) hè un aceddu chì faci parti di a famiglia di i Sylvidae. U so nomu venu da u fattu cà u so capu hè neru. Di fatti, solu u capu di u masciu di a capinera hè neru. U sopra di u capu di a femina di a capinera hè brunu o russicciu. Par u più, u piumamu hè grisgiu. I piulacona s'assumigliani prima à a femina. A capinera hè longa 13 cm. Pesa da 15 à 20 grammi. Pò campà sin'à setti anni. A capinera mangna frutti è baghi, è ancu bruga, moschi, è altri insetti. U nidu hè custruitu in arbusti bassi è ci sò diposti da 3 à 6 ova.
   </p>
   <p>
    == Tassunumia ==
   </p>
   <p>
    Sò stati discritti i siguenti sottuspezii di capinera:
   </p>
   <p>
    Sylvia atricapilla atricapilla (Linnaeus, 1758) - diffusa da l'Auropa à a Siberia
   </p>
   <p>
    Sylvia atricapilla gularis Alexander, 1898 - Capu Verdi è isuli Azzorre
   </p>
   <p>
    Sylvia atricapilla heineken (Jardine, 1830) - penisula iberica, isuli Canarii, Madeira è Nordu Africa uccidintali
   </p>
   <p>
    Sylvia atricapilla pauluccii Arrigoni di l'Oddi, 1902 - Spagna uriintali, Italia cintrali è miridiunali, Corsica, Nordu Africa cintrali
   </p>
   <p>
    Sylvia atricapilla dammholzi Stresemann, 1928 - Turchia è Iranu
   </p>
   <p>
    == In Corsica ==
   </p>
   <p>
    A capinera hè cumuna in Corsica. A variità prisenti in l'isula hè Sylvia atricapilla pauluccii, chì si trova dinò in Sardegna, l'isuli Baleari, a Tunisia, l'Italia è a Sicilia.
   </p>
   <p>
    == Citazioni ==
   </p>
   <p>
    A capinera hè stata mintuvata calchì volta in a litteratura è u cantu corsu. Par asempiu:
   </p>
   <p>
    in i Canti d'aceddi di Monsignori Di La Fuata:
   </p>
   <p>
    In a chjosa di li Pera
   </p>
   <p>
    Tù la senti a capinera !
   </p>
   <p>
    in L'urticellu di Santu Casanova: Dentru una aliva vechja ci era un caravone duva una capinera facia tutti l’anni u so nidu.
   </p>
   <p>
    == Rifarenzi ==
   </p>
   <p>
    Della Foata, Paulu Matteiu, 1973, "Poesie Giocose in lingua vernacula della pieve d'Ornano"
   </p>
   <p>
    Thibault, Jean-Claude, Les oiseaux de Corse - L'acelli di Corsica, PNRC, 1983 (in francese)
   </p>
   <p>
    Versini, Saveriu, Parolle di Corsica, 2001, DCL
   </p>
   <p>
    == Liami ==
   </p>
   <p>
    L'aceddi - Les oiseaux, Ghjuvan Petru Battestini, Adecec], 198
   </p>
   <p>
    == Da veda dinò ==
   </p>
   <p>
    avifauna di Corsica
   </p>
   <p>
    Sylvidae
   </p>
   <p>
    Avifauna di Corsica
   </p>
  </body>
 </text>
</TEI>
