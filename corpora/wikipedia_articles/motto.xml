<TEI>
 <teiHeader>
  <fileDesc>
   <titleStmt>
    <title>
     Motto
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Motto"/>
     <date>
      2015-07-02T14:56:48Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Motto
   </head>
   <p>
    Un mottociclu, chjamatu dinù da u so sminutivu « mottò », hè un ciclu à duie rote mossu da un mutore. U pilota cavalca a sella, e mani tenenu u guidone è i pedi sò nant’à l’appoghja pedi. Un passageru si pò mette à cavallu daretu à u pilota. Una persona chì cunduce stu tippu di veiculu hè chjamatu mottociclista.
   </p>
   <p>
    Si pò ancu aghjustà à cantu un genneru di cascione è tandu u veiculu diventa un « side-car ». Hè aiutatu da una rota in più, per permette u trasportu d’un altru passageru (dui passageri à u massimu).
   </p>
   <p>
    ==Storicu di a parolla « mottociclu »==
   </p>
   <p>
    A parolla vene da u francese « motocyclette » ; Chì hè un nome propiu, accertatu in lu 1897 da i fratelli Eugène è Michel Werner, fabricanti stallati à Levallois-Perret. Diventarà dopu un nome genericu.
   </p>
   <p>
    Quandu chì « motocyclette » era solu u nome d’un mudellu creatu è fabricatu da i fratelli Werner, pare ch’ellu sia u prefettu di Parigi chì, - truvendu stu nome propiu adattu -  ebbi decisu ch’ellu rapresenteria, oramai, l’inseme di i veiculi à duie rote motorizati.
   </p>
   <p>
    ==Storia di a mottò==
   </p>
   <p>
    Di modu ufficiale, a mottò hè stata inventata da Louis-Guillaume Perreaux cù u primu brivettu depusitatu in lu 1868 pò mudificatu in lu 1885. Sta prima mottò funziona tandu cù u vapore. Infatti, era solu un prottotippu è ùn hà mai viaghjatu da per ella ; Quella era fissata à un assu verticale è girava in tondu, u so sciuffore, ellu, era troppu affaccendatu à fà funziunà u mutore.
   </p>
   <p>
    ==Pupularità==
   </p>
   <p>
    A i so principii, a mottò hè pocu sicura. A spessu oblicheghja unepoche d’intervenzione mecaniche. Di più, e strade sò in gattivu statu è e parascosse ùn esistenu ancu (cacciatu e molle di a sella). Ma, à pocu à pocu, l’usu di a mottò si sparghje, cummencia à esse un atrazzu di travagliu per a prufessione liberale. A prima guerra mundiale ha favurizatu u so usu à finalità militare. E bissiclette sò rimpiazzate da i ciclomutori è da i mottocicli chì sò più comudi è menu cari chè e vitture.
   </p>
   <p>
    ==Tippi di mottò==
   </p>
   <p>
    I più cumuni :
   </p>
   <p>
    Spurtiva :
   </p>
   <p>
    Mudellu esciutu da quelli utilizati in e cumpetizione di vitezza ; hè più chjuca è più
   </p>
   <p>
    legera ch’una mottò di strada, hè dunque capace d’accelerà è d’ aghjunghje vitezze alte.
   </p>
   <p>
    Stradale :
   </p>
   <p>
    Cuncipita per i tragetti longhi per e strade, stu generu di mottò favurizeghja un
   </p>
   <p>
    certu benistà per cunduce.
   </p>
   <p>
    Roadster :
   </p>
   <p>
    Un roadster si traduce da l’assenza di un rivistimentu aerodinamicu. Puru s’ella hè fatta per un usu citatidinu, sta mottò pò dinù esse pratica nant’à e strade. Ma l’assenza di stu rivistimentu sottumette u cunduttore à a pressione di u ventu.
   </p>
   <p>
    Custom :
   </p>
   <p>
    sta mottò hè caratterizata da l’assenza tutale di u rivistimentu aerodinamicu ammentatu sopra, ma soprattuttu da una pusizione di cundutta specifica : cù i pedi in davanti. Ripruduce u stile americanu chì và di l’annate 30 sin’à u principiu di l’anni 60, cum’è quelle prudutte da Harley-Davidson, Indian, Excelsior è Henderson.
   </p>
   <p>
    Trail :
   </p>
   <p>
    sò mottò capace di viaghjà sia per e strada sia per e piste. A moda hè venuta à a fine di l’annate 70 ; cù a Yamaha XT 500 è e prime grande cumpetizione nant’à u terrenu africanu.
   </p>
   <p>
    Scooter :
   </p>
   <p>
    A sfarenza trà un scooter è una mottò si face à trè livelli : u diametru di e rote (à spessu più chjuche), a pusizione di cundutta(u pilota piazza e so anche davanti à ellu senzu avè bisognu di mettesi à cavallu) è una scatula di e vitezze automatica. U fattu ch’elli sianu più manighjitoghji è faciule à cunduce li porghjenu una certa pupularità in e cità maiò.
   </p>
   <p>
    Trasportu
   </p>
  </body>
 </text>
</TEI>
