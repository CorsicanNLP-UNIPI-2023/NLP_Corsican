<TEI>
 <teiHeader>
  <fileDesc>
   <titleStmt>
    <title>
     Regnu di Logudoru
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Regnu%20di%20Logudoru"/>
     <date>
      2019-09-07T12:15:34Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Regnu di Logudoru
   </head>
   <p>
    U regnu di Logudoru o di Torres hè un di i quattru regni chì nascini in Sardegna à u VIIIu seculu par rimpiazzà un Imperu rumanu divintatu troppu luntanu (quiddu di Bisanza) è par pruteghja si in particulari di i razzii arabi.
   </p>
   <p>
    U Logudoru si sviluppeti in a parti nordu uccidintali di a Sardegna cumpridindu i rigioni di Sassari, Nurra, Romangia, Anglona, Marghine, Planargia, Montiferru, Goceano è una parti di a Barbagia, oghji inglubati in i pruvincii di Sassari, Olbia è Tempiu, Nuoru è Oristanu.
   </p>
   <p>
    U Regnu di Logudoru, com'è d'altrondi l'altri trè Regni era un riamu suvranu siont'è u principu ghjuridicu Superiorem micca recognoscens, incù un tarritoriu suddivisu in 20 Curatorii, i distritti dirighjiti da un curatori è cumprindindu centri abitati chjamati Cità. U Regnu avia u so parlamentu probbiu, a Curona di Logu, cumpostu da i rapprisintanti di i Curatorii. Pussidia u so probbiu duminiu publicu, u Rennu, vutaia i leghji, avia i fruntieri è stampaia a muneta.
   </p>
   <p>
    U so capu era u Judex ius dicens (quiddu chì dici a leghji), in sardu, u Ghjudici. U Ghjudici tiraia a so auturità non solu da l'eredità ma dinò da u ricunniscimentu di u so Imperium da a Curona di Logu.
   </p>
   <p>
    == Storia ==
   </p>
   <p>
    === Nascita di u Regnu ===
   </p>
   <p>
    À u seculu IX, l'arabi è i berberi ani suvitatu una pulitica aggrissiva d'espansioni è di pirataria in u Mari Tarraniu cumpiindu incù a cunquista di a Cicilia in u 827 par taddà a Sardegna da u guvernu cintrali di l'Imperu bizantinu. In l'assenza di struzzioni i rispunsevuli pruvinciali Bizantini sardi, chjamati "ghjudici" ani cuminciatu à guvirnà di manera autunoma.
   </p>
   <p>
    À u seculu X, l'isula hè stata divisa in quattru " ghjudicati ", frà i quali dui, Logudoru è Arburea sò stati ragruppati à u principiu di u XIu seculu. Versu u 900, 'ssi tarritorii sò divintati difatti Stati indipindenti, i so principi à u puteri essendu " ghjudici "  succidindu à i so pridicissori, funziunarii imperiali.
   </p>
   <p>
    A prima capitala di u Regnu di Logudoru era Torres (avali Porto Torres). Com'è Torres da a so lucalisazioni à u cantu di mari era esposta à l'attacchi arabi, u sediu di a magistratura hè statu trasfiritu à l'internu di i tarri prima à Ardara è dopu à Sassari.
   </p>
   <p>
    U Regnu di u Logudoru s'hè fattu cunnoscia sottu à u regnu di Barisone (1038 à u 1073) chì hà impurtatu u munachismu uccidentali annantu à l'isula chirindu i frati à Desiderius abati di u Monti Cassinu, sustinutu da papa Lisandru II è Godfroy u Barbutu, Margrave di Tuscana, malgradu l'oppusizioni di l'arcidiocesi di Pisa, chì asercitaia una forti influenza riligiosa annantu à l'isula.
   </p>
   <p>
    À a morti di Barisone, l'Arburea hà sceltu u so probbiu ghjudici in a parsona di Marianus di Zori, mentri chì u Loguduresu hà sceltu à Andrea Tanca.
   </p>
   <p>
    === Fini di u regnu ===
   </p>
   <p>
    U regnu di Logudoru hà avutu fini in u 1259, quandu a " ghjudicessa " Adelasia murì senza eredi. Dopu à quissa, u Logudoru era difatti dirighjitu da a famidda ghjinuvesa di i Doria è Malaspina è a famidda rignanti d'Arburea, Sassari divintendu in u frattempu una cità-Statu autunoma.
   </p>
   <p>
    == Ghjudici di Torres (mità anni 1000 -1259 circa) ==
   </p>
   <p>
    Dopu à a morti d'Adelasia di Torres, versu u 1259, senza eredi, u Regnu hè spartutu trà l'Arburea è i famiddi Doria è Malaspina.
   </p>
   <p>
    == Noti ==
   </p>
   <p>
    ==Bibliugrafia==
   </p>
   <p>
    Gian Giacomo Ortu La Sardegna dei giudici, Regione autonoma della Sardegna, 2005 (in talianu)
   </p>
   <p>
    ==Da veda dinò==
   </p>
   <p>
    u Regnu di Gaddura
   </p>
   <p>
    u Regnu d'Arburea
   </p>
   <p>
    u Regnu di Cagliari
   </p>
   <p>
    Logudoru
   </p>
   <p>
    Storia di Sardegna
   </p>
  </body>
 </text>
</TEI>
