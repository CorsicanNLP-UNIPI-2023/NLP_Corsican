<TEI>
 <teiHeader>
  <fileDesc>
   <titleStmt>
    <title>
     Natale
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Natale"/>
     <date>
      2019-09-30T05:50:21Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Natale
   </head>
   <p>
    Natale hè a festività cristiana chì celebreghja a nascita di Ghjesù Cristu. Casca u 25 dicembre (u 7 ghjennaghju in le chjese urientale, per u slittamentu di u calendariu ghjulianu).
   </p>
   <p>
    A parola corsa Natale deriveghja da u latinu Natalis chì significheghja "nataliziu, relativu à a nascita".
   </p>
   <p>
    Natale hè ancu chjamatu Natale di Ghjesù o Natività di u Signore è precedutu qualchì volta da l'aghjettivu Santissimu (à volte abbreviatu in Ss.).
   </p>
   <p>
    Secondu u calendariu liturgicu cristianu hè una sulennità di livellu paru à l'Epifania, Ascensione è a Penticosta è inferiore à Pasqua (a festività più impurtante in assolutu) è certamente a più popularmente risentita, soprattuttu à parte da l´ultimi due seculi, da quandu hè diventata a festa induve ci si scambianu i regali è dinù si sta inseme in famiglia.
   </p>
   <p>
    == U significatu cristianu di Natale ==
   </p>
   <p>
    Ind'è u calendariu rumanu u termine Natalis era impiegatu per parechje festività, cum'è u Natalis Romae (21 aprile) chì cummemorava a nascita di l'Urbe, è u Dies Natalis Solis Invicti, a festa dedicata à a nascita di u Sole (Mitra), anch'ella u 25 dicembre, introdutta da Aurelianu in lu 273 d.C., eppo suppiantata prugressivamente durante u III seculu da a ricurrenza cristiana.
   </p>
   <p>
    Natale, ancu ùn essendu micca a principale festa cristiana chì hè Pasqua, hè sempre quella più risentita à livellu famigliare è populare è rappresenta a cunsapevolezza d'esse chjamati à ricunnosce in u Bambinu di Betlemme u Figliu di Diu. Nant'à Natale cum'è Festa cristiana, nant'à e manifestazione liturgiche, nant'à e tradizione di e cumunità cristiane è nant'à e ricurrenze, riti è abitudine di tuttu u mondu sò state scritte decine è decine di poesie.raccunti [http://www.reportonline.it/modules.php?name=Sections&amp;op=listarticles&amp;secid=91, canti populari [http://www.reportonline.it/modules.php?name=Sections&amp;op=listarticles&amp;secid=89], filastrucche, ninne nanne è monda altru.
   </p>
   <p>
    === A nascita di Ghjesù ===
   </p>
   <p>
    A festa di Natale hè a celebrazione di a nascita di Ghjesù. Secondu u Vangelu di Luca, Ghjesù nacque da Maria à Betlemme, induve ella è u so maritu Ghjuseppe si reconu per partecipà à u censimentu di a populazione urganizatu da i rumani.
   </p>
   <p>
    Per i soi discepuli a nascita o natività di Cristu hè stata preceduta da diverse prufezie secondu e quale u messia saria natu da a casa di Davide per redimere u mondu da u peccatu.
   </p>
   <p>
    === A data di nascita di Ghjesù ===
   </p>
   <p>
    A data di nascita di Ghjesù ùn hè micca ripurtata in i Vangeli. Dapoi i primi seculi i cristiani svilupponu diverse tradizione, basate nant'à raghjunamenti teolugichi,  chì fissavanu u ghjornu di a nascita di u Signore in date differente, tantu chì Clemente Alessandrinu (+ c. 215) annutava in un so scrittu: "Micca si cuntentanu di sapè in chì annu hè natu u Signore, ma cù curiosità troppu spinta vanu à cercà ne ancu u ghjornu" (Stromata, I,21,146.)
   </p>
   <p>
    A prima testimunianza di a data di u 25 dicembre per Natale di Ghjesù si ritrova in unu scrittu di S.Ippulitu (+235), u "cummentariu nant'à Daniele"
   </p>
   <p>
    === Liturgia cristiana ===
   </p>
   <p>
    In a chjesa latina u ghjornu di Natale hè caratterizatu da quattru messe: a vespertina di a vighjilia, ad noctem (vene à dì a messa di a notte), in aurora, in die (in u ghjornu).
   </p>
   <p>
    Cum'è tutte e solennità, hà una durata magiore rispettu à l'altri ghjorni di u calendariu liturgicu, ed infatti, e sulennità si facenu cumencià à i vesperi di u ghjornu innanzi - s'ellu ùn hà a precedenza stabilita da l'apposite norme - fendu saltà cusì i vesperi proprii di u ghjornu precedente.
   </p>
   <p>
    U tempu liturgicu di Natale si conta à parte da i primi vesperi di u 24 dicembre, per terminà cù a dumenica di u Battesimu di Ghjesù, mentre u periodu precedente à Natale cumprende e quattru semane d'Avventu.
   </p>
   <p>
    == Storia ==
   </p>
   <p>
    In sta sezione si dà contu di e date storiche cunnisciuti di l'orighjine di a festa di Natale.
   </p>
   <p>
    === I primi seculi di u Cristianesimu ===
   </p>
   <p>
    Natale ùn hè micca presente trà i primi elenchi di festività cristiane di Sant'Ireneu è Tertullianu
   </p>
   <p>
    urighjene, prubabilmente alludendu à i Natalitia imperiali dichjara
   </p>
   <p>
    ch'è in le scritture solu i peccatori, è micca i santi, celebreghjanu a so nascita.
   </p>
   <p>
    Arnobiu  ridiculiza a celebrazione di i "cumpleanni" di i  dei.
   </p>
   <p>
    E chjese cristiane celebravanu piuttostu a festa di a Pasqua Pifania (dal grecu ?p?f??e?a (epiphàneja): manifestazione, cumparsa, apparizione, nascita), chì rammenta a visita di i Rè Maghji à Ghjesù.
   </p>
   <p>
    U prucessu à traversu u quale u 25 dicembre divene a ricurrenza di a nascita di Ghjesù per tutta a cristianità, principiò solu in u III seculu è durò finu à u successivu è differì tempuralmente secondu e diocesi.
   </p>
   <p>
    === Celebrazione in Alessandria d'Egittu ===
   </p>
   <p>
    E prime evidenze di una celebrazione pruvenenu da Alessandria d'Egittu, circa 200 d.C., quandu Clemente di Alessandria disse chì certi teologhi egiziani, "monda curiosi", definissenu non solu l'annu, ma ancu u ghjornu di a nascita di Ghjesù u 25 Pachon, currispundente à u 20 di maghju di u ventottesimu annu di Augustu ma fecenu questu micca perchè ritenessenu chì u Cristu fusse natu 'ssu ghjornu ma solu perchè 'ssu mese era u nonu di u so calendariu .
   </p>
   <p>
    Altri sciuararonu e date di u 24 ò 25 Pharmuthi (19 ò 20 aprile).
   </p>
   <p>
    Un testu di u 243, De paschae cumputus, attribuitu à Ciprianu ma prubabilmente apocrifo, dichjara chì a nascita di Cristu fù u 28 marzu perchè fù in 'ssu ghjornu chì u sole fù creatu.
   </p>
   <p>
    Clemente dichjara ancu chì i Balisilidiani celebravanu l'Epifania è po esse, prubabilmente, ancu a nascita di Ghjesù, u 15 l'11 Tybi (10 o 6 ghjennaghju).
   </p>
   <p>
    In un qualchì mumentu a doppia cummemorazione di a Pasqua Pifania è di a Natività deve esse diventata cumune, sia perchè l'apparizione di i pastori era cunsiderata cum'è una di e manifestazione di a gloria di Cristu, sia forse per via di una discrepanza di u vangelu di Luca presente in varii codici cum'è u codice Bezae, inde e parole di Diu sò rese houios mou hu agapetos, egu semeron gegenneka se ("tu sei u me' figliolu predilettu, in stu ghjornu t'aghju ghjeneratu") à u postu di en soi eudokesa ("in te mi sò cumpiaciutu").
   </p>
   <p>
    Abraham Ecchelensis (1600-1664)  riferighja di a presenza di un dies Nativitatis et Epiphaniae da una custituzione di a chjesa di Alessandria à u tempu di u cunciliu di Nicea.
   </p>
   <p>
    Epifaniu riferighja di una cerimonia da i tratti gnostichi á Alessandria induve, a notte tra u 5 è u 6 ghjennaghju, un discu solare inquartatu (oghje notu cume "croce celtica") dettu Korê era portatu in prucessione attornu à una cripta, à u cantu Oghje à quest'ora Korê ha datu vita à l'Eternu.
   </p>
   <p>
    Ghjovanni Cassianu (360-435) scrive tra u 418 è u 427 chì i monasteri egiziani ancora osservanu l´antichi costumi.
   </p>
   <p>
    U 29 Choiak (25 dicembre) è 1 ghjennaghju 433 Paolu di Emesa predica pressu Cirillu di Alessandria, è i so sermoni
   </p>
   <p>
    mostranu chì a celebrazione di u Natale in lu mese di dicembre era dighjà fermamente stabilita, è i calendari provanu a so permanenza; dunqua a festa s'era sparta in Eghjttu tra u 427 è u 433.
   </p>
   <p>
    === Celebrazioni à Cipru, Armenia è Anatolia ===
   </p>
   <p>
    A' Cipru, à a fine di u IV secolu, Epifaniu dichjara cuntru l´Alogi chì Cristu era natu u 6 ghjennaghju é era statu battezzatu l'8 novembre.
   </p>
   <p>
    Sant'Efrem u Siru (induve l' inni si riferighjenu à l'Epifania è micca à u Natale) prova chì a Mesoputamia ancora festeghjava a nascita tredici ghjorni dopu à u solstiziu d'invernu, dunqua u 6 ghjennaghju.
   </p>
   <p>
    cuntemporaneamente in Armenia a data di dicembre era ignorata, è ancu oghjie l´Armeni celebreghjanu u Natale u 6 ghjennaghju.
   </p>
   <p>
    In Anatolia, i sermoni di santu Gregoriu di Nissa nant'à San Basile (mortu prima di u 1 ghjennaghju 379) e i due seguenti durante a festa di Santu Stefanu, provanu chì in lu 380 u Natale era ghjà celebratu u 25 dicembre.
   </p>
   <p>
    In lu V secolu Asteriu di Amaseia è Sant'Anfilochiu di Iconiu, cuntemporanei di Basile è Gregoriu, mostranu chì in le so diocesi le feste di l'Epifania è di u Natale eranu separate .
   </p>
   <p>
    === Celebrazioni à Ghjerusalemme ===
   </p>
   <p>
    In lu 385 Egeria scrive di quessi prufondamente impressiunata da a festa di a Natività di Ghjerusalemme, chì aveva aspetti prettamente natalizi; u vescamu si recava di notte à Betlemme, tornendu à Ghjerusalemme u ghjornu di a celebrazione.
   </p>
   <p>
    A presentazione di Ghjesù à u tempiu era celebrata quattordici ghjorni dopu.
   </p>
   <p>
    Ma stu calcolu cumencia da u 6 ghjennaghju, è a festa cuntinuava per l´ottu ghjorni dopu à 'ssa data
   </p>
   <p>
    successivamente mentuveghja solu e due feste magiori di l'Epifania è di a Pasqua.
   </p>
   <p>
    Dunqua u 25 dicembre in lu 385 ùn era micca osservatu à Ghjerusalemme.
   </p>
   <p>
    Ghjovanni di Nikiu (circa in lu 900) per cunvince l´armeni à osservà a data di u 25 dicembre fa notizia di una currispondenza tra Santu Cirillu di Ghjerusalemme è papa Ghjuliu I in cui
   </p>
   <p>
    Cirillu dichjara chì u so' cleru ùn pò, in la singola festa di a nascita è di u battesimu, effettuà una doppia prucessione tra Betlemme è u Ghjordanu è dummanda à Ghjuliu di stabilisce a vera data di a Natività da i documenti di u censimentu purtati à Roma da Titu; Ghjuliu stabilisce u 25 dicembre.
   </p>
   <p>
    In un antru documentu si riferighja chì Ghjuliu scrisse à Ghjovenale di Ghjerusalemme (circa 425-458), aghjunghjendu chì Gregoriu Nazianzenu à Costantinopuli era statu criticatu pè avè smezatu le festività, ma Ghjuliu morì in lu 352 è a testimonianza di Egeria rende questi ultimi due documenti di urighjne dubbia.
   </p>
   <p>
    Santu Ghjrolamu, scrivendu in lu 411, rimprovereghja à i palestinesi di mantene a celebrazione di a nascita di Cristu in la festa di a Manifestazione.
   </p>
   <p>
    Cosmas Indicopleustes sughjèrisce  chì ancu à a metà di u VI secolu a chjesa di Ghjerusalemme riteneva, basendusi nant'à u passu evangelicu di Luca, chì u ghjornu di u battesimu fosse u ghjornu di a nascita di Ghjesù in quantu esseru divinu.
   </p>
   <p>
    A cummemorazione di Davide è Ghjacomu l'Apostolu si svulghjeva u 25 dicembre.
   </p>
   <p>
    Lu 25 dicembre 432 Paolu di Emesa prununziava à Cirillu di Alessandria un discorsu nant'à u Natale.
   </p>
   <p>
    === Celebrazioni á Antiochia ===
   </p>
   <p>
    A Antiochia, dopu à una longa resistenza, a festa di u 25 dicembre venne accolta in lu 386 grazie à l'opera di Santu Ghjovanni Crisustomu.
   </p>
   <p>
    Durante a festa di Santu Philogonius di u 386 Santu Ghjovanni Crisustomu predicò un importante sermone: in reazione á certi riti è feste ebraiche invitò a chjesa di Antiochia à celebrà a nascita di Cristu u 25 dicembre quendu dighjà parte di a cumunità a celebrava in issu ghjornu da almancu dieci anni; dichjarò chì in occidente a festa era dighjà celebrata è chì ellu  desiderava introduce la, chì questa era osservata da a Tracia à Cadice è chì a so miracolosamente rapida diffusione era un segnu di a so ghjenuinità.
   </p>
   <p>
    Per ghjustificà a decisione interpretò l´episodi evangelichi dicendu chì u sacerdote Zaccaria entrò in lu Tempiu ricevendu l'annunziu di u cuncepimentu di Ghjovanni Battista in settembre; u vangelu data dunque  u cuncepimentu di Ghjesù dopu à sei mesi, ovveru in marzu, dunqua a nascita saria avvenuta in dicembre.
   </p>
   <p>
    Infine u Crisustomu dichjarò di sape chì i rapporti di u censimentu di a Sacra Famiglia eranu ancora in Roma e dunque  Roma duveva avè celebratu u Natale u 25 dicembre per un tempu abbastanza longu da cunsentisce à u Crisustomu di riportà cù certezza a tradizione rumana. U riferimentu á l'archivi rumani hè anticu almancu quantu Ghjustinu Martire è Tertulliano. Papa Ghjuliu I, in la falsificazione cirillina citata in precedenza, afferma di avè calcolatu a data basendusi nant'à Flaviu Ghjuseppe, nant'à a base di a stessa cunsiderazione micca pruvata riguardante Zaccaria.
   </p>
   <p>
    === Celebrazioni à Costantinopuli ===
   </p>
   <p>
    In lu 379/380 Gregoriu Nazianzenu si face cumenciatore (in lingua greca: exiarchos) pressu a chjesa di Costantinopuli di a nova festa, pruposta in tre so omelie predicate in tre ghjorni successivi in la cappella privata chjamata Anastasia; dopu à u so esiliu in lu 381, a festa scumparve.
   </p>
   <p>
    Secondu Ghjovanni di Nikiu, Onoriu, presente durante una di le sue visite, si accordò cù Arcadiu perché fosse osservata a festa in la stessa data di Roma.
   </p>
   <p>
    Kellner cullocheghja sta visita in lu 395; Baumstark tra u 398 è u 402; l'ultima data si basa nant'à una lettera di Ghjacomu di Edessa citata da Ghjeorghje di Beeltân, chì dichjara chì u Natale fu portatu à Costantinopuli da Arcadiu è Crisustomu da l'Italia induve secondu a tradizione si era tenuta finu da i tempi apostolichi.
   </p>
   <p>
    Crisustomu fu vescamu tra u 398 è u 402, è dunque  a festa saria stata intrudotta in stu periodu da Crisustomu vescamu á listessa manera di cume era stata introdotta á Antiochia da Crisustomu presbiteru;
   </p>
   <p>
    però Lübeck prova chì le evidenze à la base di a tesi di Baumstark ùn sò micca valide.
   </p>
   <p>
    Più importante, ma solu pocu megliu accreditata, hè a tesi di Erbes' chì a festa sia stata introdotta da Costantinu I tra u 330 è u 335; esattamente in lu 330 secondu l'opinione di certi storichi, è probabilmente cunsigliatu di a mamma Elena è da i vescami di u cunciliu di Nicea.
   </p>
   <p>
    === Celebrazioni à Roma ===
   </p>
   <p>
    Riguardu à a Chjesa di Roma, a più antica fonte nant'à a celebrazione di u Natale hè u calendariu filocalianu cumpilatu in lu 354, chì cuntene importanti tre date:
   </p>
   <p>
    in lu calendariu civile u 25 dicembre hè indicatu cume Natalis Invicti.
   </p>
   <p>
    in la Depositiu Martyrum, una lista di martiri rumani ò di altra orighjne universalmente venerati, u 25 dicembre hè indicatu cume VIII kal. ian. natus Christus in Betleem Iudeae.
   </p>
   <p>
    In currispondenza di u 22 febbraiu, VIII kal. mart. hè menzionata a cattedra di San Pietru.
   </p>
   <p>
    Nella lista di i cunsoli sò indicati i ghjorni di nascita è di morte di Cristu è le date di ingressu à Roma è di martiriu di Santu Pietru è Paolu.
   </p>
   <p>
    Una citazione significhativa è:
   </p>
   <p>
    &gt;
   </p>
   <p>
    Queste indicazioni però parenu scurrette è possonu esse di le successive aghjiunte à u testu, per cui ancu se a Depositiu Martyrum hè datata à u 336 hè probabile chì Sta indicazione debba esse datata à u 354, ancu se a presenza in un calendariu ufficiale lascia supporre chì sianu esistite di le celebrazioni populari precedenti.
   </p>
   <p>
    Sul finisce di u IV secolu a festività passò à Milanu è per poi diffonde si in la altre diocesi di u nord: Torinu, Ravenna, ecc.
   </p>
   <p>
    == Iputesi nant'à l'orighjne di a data di u Natale ==
   </p>
   <p>
    Sul fattu chì u Natale venga festeghjiatu u 25 dicembre vi sò diverse iputesi chì possonu esse raggruppate in due categorie: a prima chì a data sia stata scelta in base à cunsiderazioni simbuliche interne à u Cristianesimu, a seconda chì sia derivata da l'influssu di festività celebrate in altre relighjoni praticate cuntemporaneamente à u Cristianesimu di allora. Le due categorie di iputesi possonu coesistere.
   </p>
   <p>
    Questu primu gruppu di iputesi spiega a data di u 25 dicembre cume "interna" à u Cristianesimu, senza apporti da altre relighjoni, deriveghjante da iputesi cristiane nant'à a data di nascita di Ghjesù.
   </p>
   <p>
    Un'iputesi afferma chì a data di u Natale si fonda nant'à a data di a morte di Ghjesù ò Venerdì Santu. Datu chì a data esatta di a morte di Ghjesù in li Vanghjeli ùn hè specificata, i primi Cristiani hanu pensatu di circoscriverla tra u 25 marzu è u 6 aprile. Poi per calcolà a data di nascita di Ghjesù, hanu seguitu l'antica idea chì i profeti di u Vecchju Testamentu morirunu à una "era integrale", currispondente à l'anniversariu di a loru nascita. Secondu Sta iputesi Ghjesù morì in l'anniversariu di a so´ Incarnazione ò cuncezione, così a so´ data di nascita avria dovutu cade nove mesi dopu à a data di u Venerdì Santu, u 25 dicembre ò 6 ghjennaghju.
   </p>
   <p>
    Un'altra iputesi, invece, vede a data di u Natale cume cunseguenza di quella di l'Annunziazione, u 25 marzu. Si riteneva dinfatti chì l'equinoziu di primavera, ghjornu perfettu in quantu equilibratu fra notte è ghjornu, fosse u più adattu per u cuncepimentu di u redentore. Da qui a data di u Natale, nove mesi dopu.
   </p>
   <p>
    u sorghje di u sole è a luce sò simbuli usati in lu Cristianesimu è in la Bibbia. Per esempiu in lu vanghjelu di Luca, Zaccaria, u babbu di ghjovanni Battista, descrive a futura nascita di Cristu, cume "verrà à visità ci da l'altu un sole chì sorghje". u Natale, in lu periodu di l'annu in cui u ghjornu cumencia à allungarsi, putria esse legatu à questu simbulismu.
   </p>
   <p>
    Un'iputesi piuttostu recente asserisce chì a data di u Natale currisponda, entru ce ti limiti, à a vera data di nascita di Ghjesù. Si tratta di un'iputesi basata nant'à l'analisi di i testi presenti in la biblioteca essena di Qumran è nant'à certe informazioni fornite da u Vanghjelu secondu Luca. Secondu Luca, San ghjovanni Battista fu cuncepitu sei mesi prima di Ghjesù (e quindichi mesi prima di u Natale), è l'annunziu di u su' cuncepimentu fu datu à u babbu San Zaccaria mentre questi officiava u cultu in lu Tempiu di ghjerusalemme. da i rotoli di Qumran si hè pututu ricostruisce u calendariu di i turni chì le vari classi sacerdotali seguivanu per tali offici, é hè statu possibile stabilisce chì u turnu di a classe di Abia (a cui apparteneva Zaccaria) cadeva due volte l'annu. Unu di i due turni currispondeva à l'ultima settimana di settembre, ossia propriu quindichi mesi prima di a settimana di u Natale.
   </p>
   <p>
    Lu secondu gruppu di iputesi spiega a data di u 25 dicembre cume "esterna" à u Cristianesimu, cume un tentativu di assorbimentu di culti precedenti à u Cristianesimu cù a sovrapposizione di festività cristiane à feste di altre relighjoni antiche.
   </p>
   <p>
    C'è chi afferma chì a nascita di u Cristu derivi da a tradizione è da a festa ebraica di a luce, a Hanukkah, chì cade u venticinquesimu ghjornu di Kislev è à l'cumenciu di u Tevet. u mese di Kislev hè cumunemente accettatu cume coincidente cù dicembre. sottu l'anticu Calendariu ghjulianu, per scelta populare, a nascita di Cristu venne fissata à u 5 a.C., u venticinquesimu ghjornu di Kislev. In questu sensu u Cristianesimu avria ripetutu quantu ghjà fattu per le principali festività cristiane cume Pasqua ò Pentecoste, chì sò derivate da le currispondenti festività ebraiche.
   </p>
   <p>
    a festa si sovrappune guasi perfettamente à le celebrazioni per u solstiziu d'invernu (tipiche di u nordu Europa) è à le feste di i saturnali rumani (dal 17 à u 23 dicembre). Secondu certi studi recenti, à partisce da quelli di Thomas Talley nant'à u Natale è nant'à a diffusione di u cultu di u Dies natalis solis invicti, l'iputesi chì a festa liturghjca di u Natale sia sorta per sustituisce a festa pagana si hè ridimensionata à favore di una orighjne autonuma avvenuta à l'internu di le cumunità cristiane di l'africa donatista .
   </p>
   <p>
    == Natale seculare ==
   </p>
   <p>
    In u corsu di l'ultimu seculu, cù u progressivu secolarizzarsi di l' uccidente é in particular modu di l'Europa Settentriunale Natale hà cuntinuatu à rappresentà un ghjornu di festa per i non-cristiani, assumendu significhati duve si da quellu relighjosu. Generalmente hè vissutu cume festa ligata à a famiglia, à i rigali è à Babbu Natale.
   </p>
   <p>
    U stessu cambiamentu di u spiritu Nataliziu u si ritrova in quelli Paesi induve i cristiani sò piccule minuranze, ma Natale hè statu impurtatu cum'è festa publica di tipu seculare-culturale. Hè cusì in India, Pakistan, Cina è Taiwan, Ghjappone è Malesia.
   </p>
   <p>
    == Citazione ==
   </p>
   <p>
    Accade chì Natale fussi citatu in a litteratura o in a cultura corsa. Per esempiu, in i pruverbii:
   </p>
   <p>
    Natale à u balcone, Pasqua à u fucone.
   </p>
   <p>
    Ùn ci hè Natale senza gregale.
   </p>
   <p>
    Natale à u focu, Pasqua à u ghjocu.
   </p>
   <p>
    Da Natale in là, fretu è fame in quantità.
   </p>
   <p>
    == Note ==
   </p>
   <p>
    == Bibliografia ==
   </p>
   <p>
    Catholic encyclopedia - Christmas
   </p>
   <p>
    == Voce currelate ==
   </p>
   <p>
    Cantu natalecciu
   </p>
   <p>
    Alberu di Natale
   </p>
   <p>
    Presepiu
   </p>
   <p>
    == cullegamenti esterni ==
   </p>
   <p>
    The History of Christmas - The History Channel - Storia di le tradizioni natalizie  Christkindl's Weihnachtsseiten von à bis Z - Situ cù un mini "dizionariu" di tradizioni, canti natalizi, ecc. [http://www.weihnachtsseiten.de
   </p>
   <p>
    Religione
   </p>
  </body>
 </text>
</TEI>
