<TEI>
 <teiHeader>
  <fileDesc>
   <titleStmt>
    <title>
     Pieve (chjesa)
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Pieve%20%28chjesa%29"/>
     <date>
      2017-10-21T18:48:55Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Pieve (chjesa)
   </head>
   <p>
    Una pieve (da u latinu plebes, populu, suddivisione di una diocese hè una chjesa impurtante custruita in mezu rurale à un puntu di scontru di parechji territorii paruchjali. Permette di cuncoglie i membri di parechje parochje per e cirimonie d'impurtanza, à u mumentu di grande feste, per a visita pastureccia di u vescu o dinù per a cilibrazione di battezimi o di matrimonii. E pieve cumportanu à spessu battisterii. Ripprisentanu un livellu di dignità mediu trà a cattidrale è a chjesa paruchjale è ancu una suddivisione di e diocese.
   </p>
   <p>
    Omu ne trova in Corsica è in Italia cintrale è settentriunale induve elle datanu di u Medievu induve elle anu lasciatu à spessu u so nome in a tuponimia. Parechji edifizii riligiosi sò cusì chjamati Pieve.
   </p>
   <p>
    A parola pieve si riferisce dinù à l'inseme di e parochje chì rilevanu di listessa pieve è ancu u territoriu currispundente.
   </p>
   <p>
    == Origine ==
   </p>
   <p>
    Etimologicamente, a parola latina pieve (chì a datu u francese piève) hè esciuta da u latinu plebem chì significheghja "populu" (da plebs). Designava à l'origine una tribù, un populu senza organisazione civica. Era per i Rumani, da u 1a seculu nanzu a nostra epica, una circuscrizzione amministrativa in zona indigena. Po' a Chjesa chì nascia creò e diocese. À l'origine ogni diocese ùn furmava ch'è una sola parochja, à parte da e tribù in piazza à l'epica rumana. U solu avendu qualità di prete era u vescu. À u 3u seculu, a diocese si suddivide in pieve (simile à i plebescivile), ogni pieve essendu animata da un piuvanu o covescu, abilitatu à amministrà a cunfirmazione.
   </p>
   <p>
    A pieve medievale currisponde à un'organisazione geugrafica è pulitica sfarente in tuttu da quella di e circuscrizzione rumane.
   </p>
   <p>
    A pieve s'hè dopu frammentata in parechje parochje, incù u tempu. A Chjesa fubbe à a basa di l'estinsione di l'usu di e pieve.
   </p>
   <p>
    == Note ==
   </p>
   <p>
    == Bibliugrafia ==
   </p>
   <p>
    Filippu Pergola, di l'Istitutu Puntificale d'Archeulugia Cristiana à Roma, Orientamenti nove per a storia socio-culturale, ecunomica è pulitica di a Corsica di u Mediuvu, Cervione, aostu 1979
   </p>
   <p>
    R. Zanussi San Colombano d'Irlanda Abate d'Europa Ed. Pontegobbo
   </p>
   <p>
    A.Maestri. Il culto di San Colombano in Italia. Archivio storico di Lodi, 1939 è segu.
   </p>
   <p>
    Archivum Bobiense Rivista Archivi Bobiensi (1979-2008). Bobbio
   </p>
   <p>
    Francescu J. Casta, A diocese d'Aiacciu, edizione Beauchesne, Parigi, 1974
   </p>
   <p>
    === Articuli cunnessi ===
   </p>
   <p>
    Lista di e pieve di Corsica
   </p>
   <p>
    Pieve
   </p>
   <p>
    Chjesa
   </p>
   <p>
    Edifiziu cristianu
   </p>
   <p>
    Storia di l'Italia medievale
   </p>
   <p>
    Corsica
   </p>
   <p>
    Amministrazione territuriale di a Chjesa cattolica
   </p>
  </body>
 </text>
</TEI>
