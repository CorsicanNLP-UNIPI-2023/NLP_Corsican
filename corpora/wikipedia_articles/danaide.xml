<TEI>
 <teiHeader>
  <fileDesc>
   <titleStmt>
    <title>
     Danaide
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Danaide"/>
     <date>
      2019-09-19T04:49:43Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Danaide
   </head>
   <p>
    E Danaide, figure di a mitulugia greca, eranu e cinquanta figliole di Danao (chì l'avia avute in parte da Polisso, in parte da Pieria è in parte da altre donne è ninfe), prutagoniste di vicende mitulogiche da e quale saria derivata l'origine di u populu di i Danai, vene à dì i Grechi. Ste vicende s'intriccionu incù l'antagunismu frà i dui fratelli Egittu è Danao, u prima essendu rè d'Egittu è babbu di 50 figlioli masci, u sicondu rè di Libia.
   </p>
   <p>
    E 50 figliole di Danao, rifiutendu di marità si incù i figlioli d'Egittu chì eranu i so cucini, fughjitinu incù u babbu à Argo. I ghjovani u suvitonu è e custrinsenu à u matrimoniu. Danao dete à ognuna l'ordine d'uccide u so propriu maritu. Tutti ubbiditinu eccittuatu Ipermnestra, chì avia spusatu Linceo. In seguitu Danao fece spusà e 49 figliole incù principi è ghjente di u locu, dendu cusì origine à i Danai. Linceo ùn tarderà micca à vindicà i so fratelli uccidendu tutte e Danaide è risparmiendu da a morte a sola Ipermnestra.
   </p>
   <p>
    == A cundanna ==
   </p>
   <p>
    In l'inferni, e Danaide, fubbenu rinchjuse in a zona di u Tartaru è funu cundannate da Zeus à riempie d'acqua una grande botte chì avia u fondu tafunatu. Cusì quanta acqua ci lampavanu tanta ni escìa. Fù cusì usatu com'è manera di dì a botte di e Danaide paragunendu l'amministrazione o e famiglie spendione chì ùn riescenu micca à mette qualcosa da cantu è chì spendenu subitu subitu tuttu ciò ch'elle guadagnanu.
   </p>
   <p>
    A ligenda di e Danaide fù una fonte d'inspirazione per a tragedia E Supplici d'Eschilu.
   </p>
   <p>
    == Nomi ==
   </p>
   <p>
    Eccu un elencu di parechje di e Danaide cunnisciute:
   </p>
   <p>
    == Note ==
   </p>
   <p>
    Persunaghji di a mitulugia greca
   </p>
   <p>
    Puniti in l'Ade
   </p>
   <p>
    ==Fonte==
   </p>
   <p>
    'Ss'articulu pruvene in parte o in tutalità da l'articulu currispundente di a wikipedia in talianu.
   </p>
  </body>
 </text>
</TEI>
