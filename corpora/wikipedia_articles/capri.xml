<TEI>
 <teiHeader>
  <fileDesc>
   <titleStmt>
    <title>
     Capri
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Capri"/>
     <date>
      2019-09-30T05:51:11Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Capri
   </head>
   <p>
    Capri hè un'isula di a cala di Napuli situata di punta à a penisula di Sorrente in Italia.
   </p>
   <p>
    Annantu à u so territoriu si trovanu a cumuna omonima di Capri è a cumuna d' Anacapri. E so dimensione sò di sei chilomitri di longu annantu à trè di largu. Cunnisciuta dapoi l'Antichità per a so bellezza, hè unu locu di villegiatura da l'epica rumana. Omu a cunnosce particularmente per I Faraglioni, dui scogli emergendu da u mare. Ma l'isula pussede numerosi altri interessi cum'è a Marina Piccola, u belvedere di Tragara, a caverna turchina (Grotta Azzurra), a Villa San Michele, a Villa Malaparte è ancu e ruvine di e ville imperiale rumane.
   </p>
   <p>
    L'etimulugia di u nome di Capri ricolla à l'anziani culoni grechi chì fubbenu i primi abitanti di l'isula. Ùn deriveghja dunque micca da e capre, ma da u grecu anticu κάπρος (kapros = cignale).
   </p>
   <p>
    == Geugrafia ==
   </p>
   <p>
    Annantu à l'isula di Capri sò situate duie cumune : Capri è Anacapri.
   </p>
   <p>
    == Storia ==
   </p>
   <p>
    === Antichità è epica rumana ===
   </p>
   <p>
    A cità fubbe abitata à un'epica assai rinculata. E prove d'un'installazione umana assai anziana fubbenu truvate à l'epica rumana ; sient'è Suétone (Vita di i dodici cesari, Augustu, LXXII, 6), quandu fubbenu scavate i fundamenti di a villa d'Augustu, ossi di giganti è "arme di l'eroi" fubbenu messu à u ghjornu. L'imperatore ordinò chì 'ssi ogetti fussinu esposti in i giardinu di a so residenza principale, u Palazzu di u Mare, è parechji cunsidereghjanu chì quessa fubbe a prima mostra di fussili. I scavi rializati à l'epica muderna anu mustratu chì una prisenza umana annantu à l'isula pò esse attistata à u Neuliticu è à l'età di u bronzu.
   </p>
   <p>
    Tacitu scrive chì  ci eranu 12 ville imperiale à Capri. E ruvine di quella di Tragara pudianu sempre esse viste à u seculu XIX.
   </p>
   <p>
    Tiberiu, u successore d'Augustu, custrusse dinù una vigata di ville in Capri, a più cunnisciuta essendu a villa Jovis. Dapoi a piccula chjesa di a Madonna di u Succorsu, chì s'inalza ormai annantu à e ruvine di l'antica dimora, a vista hè trimenda :  spazza Ischia, Procida, a cala di Napuli è a penisula di Sorrente.
   </p>
   <p>
    ===Medievu è epica muderna===
   </p>
   <p>
    Quandu u marescialu Murat succese à u so cugnatu Joseph Bonaparte annantu à u tronu di u riame di Napuli, u generale Ghjuvanni Maximilien Lamarque hè incaricatu u 18 di dicembre di u 1808 di piglià l'isula di Capri. Difatti, a so guarnigione inglese à l'ordini di Hudson Lowe, u futuru carceraghju di l'Imperatore in Sant'Elena, sfidava a prisenza francese, a bandera britannica essendu visibile da i balconi ancu di u palazzu reale. Quessa fubbe una bellissima azzione, chì necessitava curaghju, audacia è intelligenza. Per via di a so cunfigurazione naturale, l'isula ùn paria micca pigliatoghja; circundata da scogli à forchi incurunati da e difese nimiche assai armate d'artigliaria, omu ùn pudia pinetrà ci chì per appichjata è sottu à u focu nutritu da una guarnigione numerosa. Lamarque ne fece l'appichajta à a testa di i so omini, fendu toglie e scale è ritirà e nave per toglie ogni pussibilità di fughjita ; ùn firmava dunque più à i Francesi ch'è à fà decimà si sopr'à locu o à vince.
   </p>
   <p>
    Hè cù a baiunetta ch'elli riescinu dopu à parechji tentativi à francà e difese inglese, impunendu à u nimicu una capitulazione è lascendu à e mane di e truppe magazeni, munizione è attelli. Rindendu omagiu à u valore di i so avversarii, u generale Lamarque accorda a libertà à l'Inglesi chì chittonu l'isula senza altru.
   </p>
   <p>
    ===Storia cuntimpuranea===
   </p>
   <p>
    À parte si da u seculu XIX, Capri diventa una destinazione di villegiatura per l'aristucrazia rumana, à e staghjone induve a timperatura hè troppu alta in a capitale. L'isula hè friquintata da numerose persunalità (Henry James, Oscar Wilde, Rainer Maritò Rilke, Victoria di Bade o ancu Curzio Malaparte ; l'artiste, e lesbiche americane è i rivoluziunarii russii ci stanu dinù qualchì tempu). U medicu Axel Munthe face ristaurà a villa San Michele è Fritz Krupp, face custruisce un stradellu ertu sin'à a so villa, è ancu una caverna artifiziale in u portu di Marina Piccola.
   </p>
   <p>
    Capri cunnosce una vultata di pupularità à a fine di l'annate 1930, ma soprattuttu in l'annate 1950-1960, induv'ella diventa una destinazione prigiata di a jet-set (u principe Rainier è Grace Kelly, a duchessa di Windsor, Richard Burton è Elizabeth Taylor, Marisa Berenson, Penelope Tree, David Bailey, Valentino, Aristotele Onassis è Jackie Kennedy, è cetera.). L'isula dà nascita à unu stile di vistitura esciutu da l'artigianatu lucale (cullane in curallu è turchese, sparziate o ancu u pantalone capri à orlu), inspirendu i criatori di modu (Dolce &amp; Gabbana per indettu).
   </p>
   <p>
    == Capri in l'arte è a litteratura ==
   </p>
   <p>
    L'isula hà accoltu ospite illustri cum'è Ghjuvanni Cocteau, André Gide, Massima Gorki chì vense in esiliu à Capri trà e duie rivoluzione russie di 1905 è 1917, Oscar Wilde, Ghjacumu di Adelswärd-Fersen, Pablo Picasso, è hè diventata una destinazione assai prigiata da i turisti. Ci si visita in particulare a villa San Michele è e so cullizzione, chì appartenianu à u medicu è scrittore svidese Axel Munthe (1857-1949), è ancu a villa Malaparte, o ancu a villa Vismara, trasfurmata in albergu.
   </p>
   <p>
    Una parte di u filmu U Disprezzu, rializatu in u 1963 da Jean-Luc Godard, si svoglie in Capri.
   </p>
   <p>
    U filmu Vanille Fraise fubbe guasi interiamente svoltu à Capri.
   </p>
   <p>
    U cantadore Hervé Vilard hà principiatu a so carriera à l'età di 19 anni cantendu u so prima successu Capri hè finita.
   </p>
   <p>
    U cantadore Tino Rossi hà interpritatu Hè à Capri.
   </p>
   <p>
    === Cucina ===
   </p>
   <p>
    Pesca à Capri
   </p>
   <p>
    Insalade caprese (basilicu, muzzarella, pumata)
   </p>
   <p>
    A torta caprese, fucaccia à a cicculata è à l'amandule
   </p>
   <p>
    U limuncellu, licore ottenutu per via di a macerazione di curtecce di limone in acquavita.
   </p>
   <p>
    ==Persunalità==
   </p>
   <p>
    Séraphine di Diu o Prudenza Pisa, (1621-1699). Sora carmélite, misticu è scrittrice, fondatrice di parechji cunventi di carmelite in u sudu di l'Italia.
   </p>
   <p>
    == Turismu ==
   </p>
   <p>
    À u mumentu di a staghjone turistica, d'istate, l'isula hè pigliata da assaltu è omu priferiscerà a matina o a sirata per si spassighjà ci. Invece, mentre i ghjorni festivi è mentre l'inguernu, omu ci pò spassighjà  tutta a ghurnata senza guasi scuntrà à nimu.
   </p>
   <p>
    == Note ==
   </p>
   <p>
    === Articuli cunnessi ===
   </p>
   <p>
    Caverna turchina
   </p>
   <p>
    Via Krupp
   </p>
   <p>
    Villa Jovis
   </p>
   <p>
    Villa Malaparte
   </p>
   <p>
    Capri
   </p>
  </body>
 </text>
</TEI>
