<TEI>
 <teiHeader>
  <fileDesc>
   <titleStmt>
    <title>
     Calanche di Piana
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Calanche%20di%20Piana"/>
     <date>
      2016-05-10T18:35:55Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Calanche di Piana
   </head>
   <p>
    E Calanche di Piana (o calanchi di Piana) sò calanche situate annantu à a costa punente di a Corsica, in u paese di Piana, trà Aiacciu è Calvi, annantu à u stradone di u cantu di u mare.
   </p>
   <p>
    == Geugrafia ==
   </p>
   <p>
    === Geolugia ===
   </p>
   <p>
    E Calanche sò una furmazione geologica di rocce plutoniche chì facenu parte di l'inseme chjamatu "Corsica cristallina" à rocce magmatiche, à u punente di a linia partendu da Calvi è ghjunghjendu sin' à Sulinzara.
   </p>
   <p>
    === Rilievu ===
   </p>
   <p>
    E calanche si prisentanu sottu à a forma d'una piccula catena muntosa à forma di "V" orientata versu a dritta di e Rocce Turchine, chì smarra à u nordu sopra à a cala di Dardu situatu annantu à a sponda sudu di u golfu di Portu è si termineghja à u sudu à u ponte di Cavallaghju. U puntu più altu si stabilisce à 698 metri. À mezu si trova un scogliu, duminatu da u Capu Ghjineparu (515 metri).
   </p>
   <p>
    E calanche sò percorse da u fiumicellu di Dardu chì nasce sottu à u Capu di u Vitullu (1311 m). E so acque eranu in tempi di una volta usate per fà voglie un mulinu à u locu dettu U Mulinu sottu à u ponte di Cavallaghju.
   </p>
   <p>
    === Accessu ===
   </p>
   <p>
    Hè impussibile d'accede à u mare dapoi a strada in e calanche di Piana.
   </p>
   <p>
    == Patrimoniu mundiale ==
   </p>
   <p>
    Incù u golfu di Portu, u golfu di Girulata è a riserva di Scandula più à u nordu, e calanche di Piana sò iscritti dapoi u 1983 annantu à u Patrimoniu mundiale di l'Unesco.
   </p>
   <p>
    == Girandulate ==
   </p>
   <p>
    E calanche di Piana sò percorse da parechji stradelli :
   </p>
   <p>
    u stradellu bassu versu u "Castellu" : hè un stradellu chì principia in u locu dettu "a Testa di u Cane" è chì porta sin'à u scogliu dettu "Castellu" (332 metri). U stradellu hè una longa falata atturchjata versu l'orlu di e scugliere chì strapiombanu u golfu di Portu, à mezu à un ciambugliu di petre. 'Ssu percorsu, d'una durata d'un'ora, ùn hè micca d'una grande difficultà ma ci sò e petricaghje.
   </p>
   <p>
    u stradellu altu : un stradellu chì principia à menu di 200 metri à punente di "a Testa di u Cane", vicinu à a barra "e Rocce turchine", chì righjugne à u sudu a D81 trà u ponte di Cavallaghju è u ponte di Mezzanu passendu in e Rocce Turchine è u puntu più altu di e Calanche.
   </p>
   <p>
    "l'anzianu stradellu da Piana à Ota" : stradellu partendu da l'oratoriu Santa Maritò situatu annantu à u stradone D81, pocu dopu à a barra di e Rocce turchine cullendu da Portu, per mezu à a travirsata di e Calanche, è chì righjugne u stradellu precedente.
   </p>
   <p>
    I dui ultimi stradelli permettenu ancu di ghjunghje in a furesta territuriale di Piana situata à livante di u paese.
   </p>
   <p>
    === Ligami esterni ===
   </p>
   <p>
    Situ officiale di e calanche di Piana
   </p>
   <p>
    == Note ==
   </p>
   <p>
    Piana
   </p>
  </body>
 </text>
</TEI>
