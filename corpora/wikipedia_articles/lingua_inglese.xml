<TEI>
 <teiHeader>
  <fileDesc>
   <titleStmt>
    <title>
     Lingua inglese
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Lingua%20inglese"/>
     <date>
      2019-06-05T11:44:13Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Lingua inglese
   </head>
   <p>
    L'inglesu (nomu nativu English, IPA: [ˈɪŋglɪʃ]) hè una lingua induaurupea appartinenti à u ramu uccidintali di i lingui germanichi, incù l'ulandesu, l'altu è bassu tedescu, u fiammingu è u frisonu. Cunserva sempri un'evidenti parintedda cù u sassonu cuntinintali (dialettu di u bassu tedescu).
   </p>
   <p>
    L'inglesu accupa una pusizioni tuttu à fattu particulari, micca solu rispettu à i lingui germanichi, ma ancu à l'internu di u gruppu linguisticu induauropeu: hà talmenti simplificatu è altiratu a so probbia struttura da avvicinà si oramai à una lingua isulanti piuttostu ch'è à una lingua flessiva.
   </p>
   <p>
    Inoltri, da u puntu di vista di u vucabulariu cunteni molti tarmini di urighjina non germanica, è in particulari latina: si valuta in oltri u 50% l'afflussu di tarmini latini dirivati da u francesu, pinitrati in u lessicu inglesu in bona parti grazia à l'accupazioni nurmana dopu u 1066, ma ancu in u Rinascimentu, par influssu di u latinu coltu è scentificu.
   </p>
   <p>
    Trà i lingui di grandi diffusioni, l'inglesu hè verusimilamenti più apartu à l'intrata di novi vucabuli di urighjina straniera, sii a causa di u so ampiu usu com'è lingua franca, sii in virtù di l'urighjina mista latinu-germanica di gran' parti di i radichi, sii - prubabilamenti - ancu grazia à l'estrema puvartà di diclinazioni è disinenzi tipichi chì ni carattarizeghjini i sustantivi.
   </p>
   <p>
    In u corsu di u XX seculu l'inglesu hè divintatu, infatti, a lingua franca par eccillenza, abbattendu a pricidenti supremazia di u francesu, chì à so volta avia sustituitu u latinu à fini di cumunicazioni diplumatica è scentifica. Hè oghji ancu un strumentu par a cumunicazioni frà etnii privi di cunnissioni culturali, scentifichi o pulitichi.
   </p>
   <p>
    Si calculeghja chì quiddi chì parlani inglesu com'è lingua materna (English as a native language, ENL) siini circa 350 milioni, mentri sò circa 300 milioni i parlanti di l' English as a second language (ESL), veni à dì chì parlani inglesu accantu à a lingua naziunali o nativa. Sò infini circa 100 milioni i parlanti di l' English as à foreign language (EFL), veni à dì chì ani amparatu l'inglesu à scola, in paesi induva sta lingua ùn hè micca in usu. U numaru di quiddi chì usani l'inglesu com'è lingua siconda o straniera supareghja dunqua quiddu di quiddi chì u parlani da a nascita.
   </p>
   <p>
    == Distribuzioni giugrafica ==
   </p>
   <p>
    L'inglesu hè usatu com'è lingua materna (ufficiali o di fattu) in i siguenti paesi:
   </p>
   <p>
    in Auropa
   </p>
   <p>
    * in l'Isuli britannichi:
   </p>
   <p>
    ** Isuli di u Canali (Isuli Anglu-Nurmani) (incù u francesu)
   </p>
   <p>
    ** Galles (incù à u Gallesu)
   </p>
   <p>
    ** Inghilterra
   </p>
   <p>
    ** Irlanda di u nordu
   </p>
   <p>
    ** Ripublica d'Irlanda (incù l'irlandesu)
   </p>
   <p>
    ** Isula di Man (incù u gaelicu mannesu)
   </p>
   <p>
    ** Scozia (incù u gaelicu scuzzesu)
   </p>
   <p>
    * in Malta (incù u maltesu)
   </p>
   <p>
    * in Gibilterra (incù u spagnolu)
   </p>
   <p>
    * in Cipru (incù u grecu)
   </p>
   <p>
    in Uceania è in l Pacificu:
   </p>
   <p>
    * Australia (incù l'aburigenu è i lingui purtati incù l'immigrazioni, veni à  dì i lingui chinesa, vietnamita, taliana, è cetara.)
   </p>
   <p>
    * Nova Zilanda (incù u maori)
   </p>
   <p>
    in Africa:
   </p>
   <p>
    * Liberia (incù lingui di u gruppu Niger-Congu)
   </p>
   <p>
    * Sudafrica (incù l'afrikaans è i Lingui bantu è u Khoisan)
   </p>
   <p>
    in l' Americhi è in l'Atlanticu:
   </p>
   <p>
    * Anguidda
   </p>
   <p>
    * Antigua è Barbuda
   </p>
   <p>
    * Ascinsioni
   </p>
   <p>
    * Bahamas
   </p>
   <p>
    * Barbados
   </p>
   <p>
    * Belize
   </p>
   <p>
    * Bermuda
   </p>
   <p>
    * Canada (incù u francesu, ancu s'è quist'ultimu hè parlatu in misura minuritaria)
   </p>
   <p>
    * Dominica
   </p>
   <p>
    * Isuli Falkland
   </p>
   <p>
    * Isuli Verghjini americanu è britannichi
   </p>
   <p>
    * Giamaica
   </p>
   <p>
    * Grenada
   </p>
   <p>
    * Guyana
   </p>
   <p>
    * Montserrat
   </p>
   <p>
    * Saint Kitts è Nevis
   </p>
   <p>
    * Sant'Elena
   </p>
   <p>
    * Santa Lucia (statu) (incù u creolu)
   </p>
   <p>
    * Saint Vincenzu è Granadini
   </p>
   <p>
    * Stati Uniti d'America (40 milioni di ispanofoni, altri 28 milioni incù una lingua materna diffarenti da l'inglesu.  In stu paesi ùn ci hè micca una lingua ufficiali naziunali à liveddu fiderali: u so usu in atti furmali pruveni dunqua probbiu di l'usanza. L'inglesu hè parò lingua ufficiali in 28 di i 50 Stati di l'Unioni english.org/view/8)
   </p>
   <p>
    * Trinidad è Tobago
   </p>
   <p>
    L'inglesu hè imprudatu com'è lingua ufficiali in: Botswana, Bangladesh, Camerun, Isuli Cook, Figi,  Filippini, Gambia, Ghana, Hong Kong, India, Kenya, Kiribati, Lesotho, Malawi,  Malta, Mauritius, Namibia, Nauru, Nigeria, Pakistan, Palau, Papua Nova  Guinea, Portu Ricu, Samoa Uccidintali, Seychelles, Sierra Lione, Singapore, Sudan di u  Sudu, Isuli Salomone, Tuvalu, Swaziland, Tanzania, Uganda, Vanuatu, Zambia è Zimbabwe.
   </p>
   <p>
    L'inglesu s'hè affirmatu di fattu com'è u standard par a cumunicazioni scentifica à altu è altissimu  liveddu, essendu imprudatu com'è lingua prifirinziali par u scambiu di infurmazioni scentifichi trà parsoni di  lingui diffarenti, par a publicazioni di cuntribuzioni in i principali rivisti scentifichi di qualsiasi sittori è  par i rilazioni in i cungressi internaziunali.
   </p>
   <p>
    == Storia di a lingua inglesa ==
   </p>
   <p>
    In u so longu sviluppu l'inglesu si hè nutevulamenti altiratu. Cunvinziunalamenti si dividi l'evuluzioni diacronica  di a lingua in cinqui fasi:
   </p>
   <p>
    Anglusassonu
   </p>
   <p>
    Inglesu anticu (opara di rifirimentu: u Beowulf)
   </p>
   <p>
    Inglesu mediu (opara di rifirimentu: The Canterbury Tales,  è, par a prununcia di u Middle English Ormulum)
   </p>
   <p>
    Prima inglesu mudernu (opari di rifirimentu: quiddi di Shakespeare è  Marlowe)
   </p>
   <p>
    Inglesu mudernu
   </p>
   <p>
    Hè pussibuli estrapulà di i dati apprussimativi trà i molti pruposti, è dì chì l'Anglusassonu và da l'invasioni di a  Britannia à opara di Sassoni, Juti è Angli (V seculu d.C.) finu à a più massiccia è siconda fasa  di cristianisazioni di l'isula. L'Inglesu anticu rimpiazza tandu l'Anglusassonu, ancu in virtù di a supremazia di u  dialettu West Saxon annantu à quiddu anglicu, divutu à u rinfurzamentu di a situazioni ecunomica è pulitica di i  stati di u sudu di l'Inghilterra rispettu à quidda di u nordu (zona di i 5 regni) sinu à l'invasioni  nurmana.
   </p>
   <p>
    L'Inglesu mediu si pò fà tarminà intornu à l'iniziu di u XVI seculu.
   </p>
   <p>
    U Prima inglesu mudernu copri un periodu di tempu, chì và da Shakespeare sinu à a mità di u Setticentu.
   </p>
   <p>
    L'Inglesu mediu và da u Setticentu, incù a comparsa di rumanzi com'è Robinson Crusoe di Defoe, insinu à i nosci  ghjorna.
   </p>
   <p>
    Bench'è a lingua parlata si sii evoluta in quiddi seculi (par asempiu, in inglesu mudernu a prununcia di molti paroli usati in l'opari di Shakespeare hè diffarenti da quidda di u prima inglesu mudernu), a so struttura hè ferma  sustanzialamenti immutata.
   </p>
   <p>
    === Anglusassonu è Anticu inglesu ===
   </p>
   <p>
    Sicondu u resucontu di u Venerabile Beda, i sterpi germanichi di l'Angli, di i Sassoni è di l'Ghjuti,  partiti da u Ghjutland è da l'Alimagna sittintriunali è da a futura Danimarca, si stalletini in quidda rigioni  di a Britannia chì hè oghji l'Inghilterra in u 499 d.C. I Ghjuti si stabilini in u Cantium (Kent),  l'Angli in l'Anglia uriintali, in i Midlands è in Northumbria, i Sassoni in l'Essex, in u  Middlesex è in u Wessex - veni à dì rispittivamenti regnu di i Sassoni uriintali, di mezu è uccidintali.  Sottu a spinta di i novi vinuti i Celti in parti si spustàni à punenti (North Walas, West Walas o Galles, Sûth  Walas o Cornuvaglia).
   </p>
   <p>
    A parta da u X seculu l'atoni brevi à, è, o è u tendini à cunfluiscia in u sonu indistintu  schwa  mori friquenti in l'inglesu mudernu. L'Inglesu anticu, à diffarenza di u Mediu inglesu, pussedi una ricca  flissioni, sii numinali ch'è virbali. I genari sò trè, maschili, feminiccia è  neutru. Com'è in tedescu, u nomu in l'Anticu inglesu prisenta quattru casi:  numinativu, genitivu, dativu, accusativu.
   </p>
   <p>
    === Mediu inglesu ===
   </p>
   <p>
    U Mediu inglesu hè u nomu datu à a lingua storica chì hà com'è urighjina i  diversi formi di inglesu parlatu in u periodu cumpresu trà l'invasioni nurmana è u tardu Rinascimentu inglesu. Grazia à Geoffrey Chaucer u Mediu inglesu emersi com'è una lingua litteraria,  soprattuttu grazia à a so più celebru opara, i Canterbury Tales.
   </p>
   <p>
    Incù Ghjuvanni Senzaterra guasgi tutti i pussidimenti francesi funi persi (fora di l'Isuli di u Canali,  ultimu branu di u Ducatu di Nurmandia). A parta da a Guerra di i Cent'Anni i liami incù a Francia, dunqua,  s'addibuliscitini. U vechju pruvverbiu "Jack wold be à gentilman if he cold speke Frensk" cuminciò à perda moltu di  u so significatu. In Inghilterra cuminciò à pricisà si un novu standard, basatu annantu à u dialettu di Londra è  di i Home Counties.
   </p>
   <p>
    === Inglesu mudernu ===
   </p>
   <p>
    L'intruduzioni di a stampa in Inghilterra à opara di William Caxton in u 1476  cuntribuì à a fissazioni di l'ortugrafia ma, apposta ch'è ebbi locu prima ch'è si cuncludissi u grandi spustamentu  vucalicu, ditarminò u prima grandi divariu trà scrittura è prununcia. Dopu a nascita di a Ghjesgia d'Inghilterra nascì l'esigenza di una virsioni inglesa di a Bibbia. In u 1611 fù data à  i stampi lAuthorized Version. A stampa, a Riforma è  l'affirmazioni di u cetu mediu ("middle class") ebbini com'è cunsiquenza a diffusioni di quidda chì era in traccia d'affirmà si com'è lingua standard.
   </p>
   <p>
    L'espansioni culuniali di l'Inghilterra diffusi a parlata in vasti tarritorii di l'America  di u Nordu, di l'Africa, di l'Asia è di l'Uceania. L'indipindenza di l' Stati Uniti currisposi à a furmazioni di una varietà d'inglesu, diffarenti da u standard britannicu, chì s'hè affirmata dopu à liveddu mundiali in u XX seculu.
   </p>
   <p>
    ==== U grandi spustamentu vucalicu ====
   </p>
   <p>
    U grandi spustamentu vucalicu hè a più impurtanti altirazioni funetica di a storia di a lingua inglesa. Si pò  affirmà chì eddu purtò l'inglesu à a so prununcia attuali. U grandi spustamentu vucalicu ùn ebbi micca locu à listessa ebbica in i diversi rigioni (in parechji, particularamenti à u Nordu, hè assenti in i parlati lucali à i  ghjorna d'oghji); si pò quantunqua pona u so iniziu à u XV seculu è cunsidarà lu scumpiitu à a fini di u XVI.
   </p>
   <p>
    U grandi spustamentu vucalicu riguarda i vucali longhi:
   </p>
   <p>
    ==== Altri fatti funetichi ====
   </p>
   <p>
    Trà i dittonghi  è  cunfluiscini in  (muti).  tendi à simplificà si in  dopu l, r,  è  (rude, chew, June).   passa à  (law).
   </p>
   <p>
    I spiranti allongani u sonu di una à chì i pricedi: mass , bath , staff .
   </p>
   <p>
    L' r, frà altru distinata à scumpariscia dopu vucali, impidisci u grandi spustamentu vucalicu intruducendu un schwa: door , clear .
   </p>
   <p>
    Scumpariscini i soni  è , fora di in prestiti com'è u scuzzesu loch  o in i grecisimi (è.g. chemistry  , . U gh chì i ripprisintava perdi ogni sonu incausendu l'allungamentu di a vucali pricidenti (bright, night) ( &gt; ,  &gt; ) oppuri, spezii in fini di parola, diventa  (cough).
   </p>
   <p>
    Casu particulari hè u prunomu di prima parsona I, chì diriveghja da l'anticu igh (cfr. tedescu ich), ma in u passaghju da u Mediu inglesu à l'Inglesu mudernu, oltri à u grandi spustamentu vucalicu subitu da a vucali longa , hà vistu cada ancu in a lingua scritta u digramma gh.
   </p>
  </body>
 </text>
</TEI>
