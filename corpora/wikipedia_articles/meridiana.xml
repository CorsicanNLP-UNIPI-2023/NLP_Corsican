<TEI>
 <teiHeader>
  <fileDesc>
   <titleStmt>
    <title>
     Meridiana
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Meridiana"/>
     <date>
      2019-09-30T05:50:51Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Meridiana
   </head>
   <p>
    A meridiana (o u miridianu) hè un anticu strumentu di misura di u tempu basatu nantu a pusizione di u Sole.
   </p>
   <p>
    Hè custituatu d'una tàvula graduata induva hè inciuttatu un bastone, chjamatu stilu o ancu a tortu gnomone (chì hè l'antenatu di a meridiana) chì quandu u Sole passa face un ombra nant'à e graduazione permittendu l'indicazione di l'ora.
   </p>
   <p>
    U gnomone hè un bastone verticale chì indica l'ora sicondu a sò lunghezza ò a sò direzione. Nant'à e meridiane currente, u gnomone hè di manera generale un assu infilatu cù l'assu di rotazione di a Tarra, u gnomone si chjama allora stilu. L'inclinazione, dipende di a latitudine di u locu induv'ellu hè fattu, permette di dà l'ora più precisa.
   </p>
   <p>
    == Storia ==
   </p>
   <p>
    A meridiana hè cunsiderata cumme unu di i primi strumenti di misura di u tempu chi l'omi anu fattu usu. U gnomone hè cunnisciutu dipoi circa 5000 anni prima Cristu. U gnomone avìa u listessu principiu chè a meridiana, cì vulìa à piantà un bastone in tarra hè u muvimentu di u Sole (oghje si sà ch'ellu hè u cuntrariu) face move l'ombra nant'à tarra.
   </p>
   <p>
    Dopu, in Egittu, e prime meridiane vere sò custruitte versi -1500, più tardi un mudellu novu (u scaffè) hè fattu in Grecia. Quelli mudelli sparchjìanu u ghjornu in 12 ore d'istate è d'invernu : l'ore d'istate eranu più longhe chè quelle d'invernu pà adattàli a u cìculu di e stagione.
   </p>
   <p>
    == In Corsica ==
   </p>
   <p>
    Si vedenu e meridiane annantu e facciate di certe case antiche (Poncin 2004). In oltre, a meridiana era usata à tempi antichi per dà l'ora à i travagliadori, à i cantuneri o à i campagnoli. Si ponu vede sempre e meridiane annantu à certe case antiche. In a rigione di Portu Vechju (U Scoddu, 2009), si pò vede una meridiana per esempiu annantu à a Casa cantunere di u casone chì si trova annantu à u stradone, nanzi di ghjunghje à u ponte di l'Osu. 'Ssa casa fù custruita in u 1857 eppo vinduta dopu, in u 1994. Tandu u casamentu fù rifattu è dinù a meridiana.
   </p>
   <p>
    == Citazione ==
   </p>
   <p>
    Hè mintuvata quachì volta a meridiana in a litteratura o a cultura corsa. Per esempiu in a puesia intitulata L'uspidali di Marcu Ceccarelli:
   </p>
   <p>
    Insiddatu à a teghja, l'anticu miridianu
   </p>
   <p>
    Porghji l'ora à chì passa senza nisciun'prighera
   </p>
   <p>
    È quandu u soli stancu si chjina pianu pianu
   </p>
   <p>
    S'addurmenta anch'iddu, stancu à a so manera.
   </p>
   <p>
    == Referenze ==
   </p>
   <p>
    U Scoddu - Misincu di Cultura è d'Infurmazioni, 42, Frivaghju 2009
   </p>
   <p>
    Lucetta Poncin, Vida di u Taravu, Alanu Piazzola, 2004 (in francesu)
   </p>
   <p>
    Fisica
   </p>
   <p>
    Tempu
   </p>
  </body>
 </text>
</TEI>
