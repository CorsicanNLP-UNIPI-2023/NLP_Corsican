<TEI>
 <teiHeader>
  <fileDesc>
   <titleStmt>
    <title>
     Alfa Romeo
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Alfa%20Romeo"/>
     <date>
      2018-10-27T17:43:15Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Alfa Romeo
   </head>
   <p>
    L’Alfa Romeohè una impresa automubilistica taliana cunnisciuta per a produzzione di vitture à caratteru spurtivu.
   </p>
   <p>
    Fundata u 24 ghjugnu di u 1910 à Milanu cum'è ALFA (acronimu di "Anonima Lumbarda Fabbrica Automobili") in u 1918 cambiò nome in "Alfa Romeo" dopu à l’accattu di u cuntrollu di a sucità da parte di Nicola Romeo. L’Alfa Romeo appartense à u Statu talianu da u 1933 à u 1986, quandu fù vinduta à u gruppu Fiat
   </p>
   <p>
    Mentre a so storia a casa detta "di u Biscione" per u marcu hà rializatu molte vitture da strada è concept car chì anu marcatu in parte a storia di u design di l’industria automubilistica taliana. Da un puntu di vista tecnulogicu, l’Alfa Romeo hè cunsiderata trà e case a l’avanguardia di u panorama automubilisticu mundiale grazia à l’innuvazione chì anu cuminciatu annantu à e so vitture.
   </p>
   <p>
    In più di e vitture l’Alfa Romeo hà ancu produttu veiculi cummerciali, materiale ferruviariu, mezi publichi, mutori marini è aerunautichi. À l’iniziu di u sittanta, à u culmine di a capacità manifatturera, a forza di travagliu sfiurava i 29.000 impiegati distribuiti in i trè stabilimenti produttivi di l’epica (Purtellu, Arese, Pumiglianu d’Arcu).
   </p>
   <p>
    A casa di u Biscione hà participatu incù successu à differente categurie di cumpetizione automubilistiche. In u 1925 hà vintu u primu campiunatu di u mondu di automobilismu organizatu in a storia mentre in u 1950 è in u 1951 hà cunquistatu e prime duie edizione di u Campiunatu mundiale di Formula 1. In u 1975 è in u 1977 hà vintu u campiunatu mundiale sportprotutipi. Incù e vitture Alfa Romeo a Scuderia Ferrari hà principiatu in e cumpetizione.
   </p>
   <p>
    ==Da vede dinò==
   </p>
   <p>
    Citroën
   </p>
   <p>
    Karl Benz
   </p>
   <p>
    Nicola Romeo
   </p>
   <p>
    Peugeot
   </p>
   <p>
    Renault
   </p>
   <p>
    Vittura
   </p>
   <p>
    Volkswagen
   </p>
   <p>
    == Note ==
   </p>
   <p>
    Trasportu
   </p>
   <p>
    Vittura
   </p>
   <p>
    Industria
   </p>
  </body>
 </text>
</TEI>
