<TEI>
 <teiHeader>
  <fileDesc>
   <titleStmt>
    <title>
     Diòcesi d'Accia
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Di%C3%B2cesi%20d%27Accia"/>
     <date>
      2019-01-11T14:28:20Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Diòcesi d'Accia
   </head>
   <p>
    A diòcesi d'Accia hè un'anticu diòcesi di Corsica oghje smarritu. Addunia solu duie pieve : Ampugnani è Rustinu
   </p>
   <p>
    == Storia ==
   </p>
   <p>
    A diòcesi d'Accia (in latinu : Dioecesis Acciensis) hè un'antica diòcesi di Corsica. Hè l'una di e sei diòcesi storichi di a Corsica.
   </p>
   <p>
    Certi storichi pensanu chì u vescuvatu d'Accia hè statu creatu da u papa Gregoriu Magnu, ma nunda permette d'affirmala cun certezza.
   </p>
   <p>
    À a fine di u seculu XI, un cunflittu oppone Ghjenuva à Pisa. Per fà compie l'ostilità, u papa Innucenzu II face di Ghjenuva un archivescuvatu (19 di marzu di u 1133). U papa sparte e diòcesi di Corsica trà Ghjenuva è Pisa : e diòcesi d'Aiacciu, Aleria è Sagone seranu sott'à l'administrazione di Pisa. Quelle di Nebbiu è Mariana sò messi sott'à l'administrazione di Ghjenuva.
   </p>
   <p>
    Ma ci vole à creà una diòcesi nova per chì Pisa è Ghjenuva sianu à paru. Hè creatu cusì a diòcesi d'Accia. Si piglia una pieve à Aleria, u Rustinu, è una pieve di Mariana, l'Ampugnani.
   </p>
   <p>
    A residenza di u vescu si truvava à u paese di A Casalta, in Ampugnani, à u locu chjamatu Costa di i Fiori.
   </p>
   <p>
    Dopu si truvava nant'à a cumuna di A Casabianca, à u cunventu Sant'Antone.
   </p>
   <p>
    A diòcesi d'Accia serà suprimata in u 1563, da u Cunciliu di Trento.
   </p>
   <p>
    Dapoi u 1801, ùn ci hè più ch'è una sola diòcesi per tutta a Corsica : a diòcesi d'Aiacciu.
   </p>
   <p>
    == Cumpusizione di a diòcesi d'Accia ==
   </p>
   <p>
    A diòcesi d'Accia era a più chjuca di e sei diòcesi di Corsica. E duie pieve chì a cumpunianu eranu quelle di
   </p>
   <p>
    Rustinu ;
   </p>
   <p>
    Ampugnani.
   </p>
   <p>
    == A Catedrale d'Accia ==
   </p>
   <p>
    A catedrale era a chjesa di San Petru d'Accia, chjamata dinù San Petrùculu. Si trova à u pede di u monte San Petrone. Ci si ghjunghje dop'à 20 minuti di marchja di Bocca à u Pratu, nant'à a cumuna di U Quercitellu. Si ponu sempre vede e ruvine.
   </p>
   <p>
    Invece, ùn s'hè mai trovu u battisteru.
   </p>
   <p>
    Certi storichi avanzanu l'ipotesi d'una catedrale più antica in punta di u monte San Petrone, à 1.767 metri. St'idea hè cuntestata. Si ponu vede ruvine d'una custruzzione in cima di a muntagna, ma pè avà a prova ch'elle sianu quelle di l'antica catedrale ùn hè stata fatta.
   </p>
   <p>
    == Da vede dinù ==
   </p>
   <p>
    Lista di e pieve di Corsica
   </p>
   <p>
    Diocesi di Mariana
   </p>
   <p>
    == Notes et références ==
   </p>
  </body>
 </text>
</TEI>
