<TEI>
 <teiHeader>
  <fileDesc>
   <titleStmt>
    <title>
     Grossu Minutu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Grossu%20Minutu"/>
     <date>
      2016-02-05T19:01:45Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Grossu Minutu
   </head>
   <p>
    Grossu Minutu (o ancu Minutu Grossu) hè unu persunaghju centrale di a cultura corsa, cunnusciutu in particulare per e so cacciate è e so fole paisane.
   </p>
   <p>
    == Una storia contruversa ==
   </p>
   <p>
    Sicondu a tradizione Petru Giovanni seria natu versu u 1715 in I Perelli, un paese di l'Alisgiani cumpostu da parechji paisoli: Casella, Stroscia, Fungaghja, Pedilacosta è Casanova. Minutu era urfanellu di babbu. Di custituzione debule,  fubbe cugnumatu Minutu (u magrarellu). Ebbe parechji picculi mistieri frà i quali quellu d'assistante di mulatteru chì u fece viaghjà in a Corsica sana induve u so sensu di a cacciata u rese populare. Dopu, suvitatu di u so sumere, fubbe bancarottu di birrochi. Incù u tempu misse a panza è li fù datu unu nuvellu cugnome: U Grossu Minutu, vene à dì u Grossu Magru. Difatti era soprattuttu cunnisciutu cum'è "magrarellu" è la ghjente s'adrizzava à ellu dicendu, à u vocativu : "O Minù".
   </p>
   <p>
    Sicondu a legenda, seria statu prima partitanu di Matra, ma averia suvitatu dopu à Pasquale Paoli è l'averia accumpagnatu à spessu. Dopu à avè attravirsatu i rivugli di l'epica, è esse statu ancu unu tempu imprighjunatu, seria mortu à 86 anni, maritatu è affigliulatu.
   </p>
   <p>
    In I Pirelli si ponu vede a so casa, libri è lochi cunsacrati à ellu ma u persunaghju hà righjuntu dapoi longu l'imaginariu cullettivu. Era u persunaghju laicu predilettu evucatu durente e veghje: "O Mammò, conta ci una fola di U Grossu Minutu" si sentia po à spessu. A ghjara populare u facia viaghjà in Marseglia o in Parigi è a so tempuralità era incerta, à tempu guasi cuntempuraneu chì e persone anziane affirmavanu avè lu cunnisciutu ma dinù famigliare di Pasquale Paoli.
   </p>
   <p>
    == Unu spiritu causticu è schirzante ==
   </p>
   <p>
    In modu assai curiosu u so cumpagnu abituale hè u principale eroi di Corsica, Pasquale Paoli. L'omu di e Luce incarna a savviezza chì interroga è U Minutu Grossu risponde incù malizia à nome di u ghjudiziu populare, qualchì volta à a limita di a buffuneria. D'altre storie, frà e più apprizziate, u mostranu cum'è causticu in tuttu. Ùn esita micca à prufittà di u so statutu di comicu ricunnusciutu è guai tandu à a famiglia chì si sminteca d'invità lu à unu cunvitu di matrimoniu, chì riceve bon'parechji scherzi acidi ma ingutuppati in e parole di a suciabilità paisana.
   </p>
   <p>
    U persunaghju hè statu u sughjettu di almenu una pezza di teatru è hè statu incarnatu à a radiu è cetera.
   </p>
   <p>
    == U premiu Grossu Minutu==
   </p>
   <p>
    À i ghjorni d'oghje, ci hè ancu un Premiu Grossu Minutu, attribuitu da l'associu Grossu Minutu.
   </p>
   <p>
    In u 2013, hè A Piazzetta chì a guadantu u premiu.
   </p>
   <p>
    In u 2014, hè statu Ghjuvan Michele Fraticeli (RCFM)
   </p>
   <p>
    == Note ==
   </p>
   <p>
    == Bibliugrafia ==
   </p>
   <p>
    Motti, Riposte e Burle del celebre Minutu Grossu, in lingua taliana, pubblicati in u 1866, Parigi, da Felice Matteu Marchi. A ricolta di fole hè stata ristampata in u 1978 da l'Edizione La Marge, in Aiacciu.
   </p>
   <p>
    Grossu Minutu U spiritu è e cacciate corse di una ligenda, Edizione Baconnier, 1969.
   </p>
   <p>
    Grossu Minutu, Nicolas Carlotti, 1996, La Marge, Aiacciu
   </p>
   <p>
    == Ligami ==
   </p>
   <p>
    E fole di Grossu Minutu, Associu di i Belgichi amurosi di a Corsica
   </p>
   <p>
    Curagiu: Ritrattu di Grossu Minutu
   </p>
   <p>
    Videu: A storia di Grossu Minutu: Magà Ettori
   </p>
   <p>
    ==Da vede dinù==
   </p>
   <p>
    L'associu Grossu Minutu
   </p>
   <p>
    Cultura corsa
   </p>
  </body>
 </text>
</TEI>
