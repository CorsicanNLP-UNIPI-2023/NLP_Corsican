<TEI>
 <teiHeader>
  <fileDesc>
   <titleStmt>
    <title>
     Bellu è bruttu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Bellu%20%C3%A8%20bruttu"/>
     <date>
      2015-07-01T16:28:09Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Bellu è bruttu
   </head>
   <p>
    Bellu è bruttu hè una puesia di Petru Lucciana, dettu Vattelapesca (1832-1909).
   </p>
   <p>
    ==Bellu è bruttu==
   </p>
   <p>
    Si, ne u mondu è mischiatu u bellu à u bruttu
   </p>
   <p>
    È s'hè vera ch'è questu sopravanza,
   </p>
   <p>
    L'altru ùn manca : da u prunu o fiore o fruttu
   </p>
   <p>
    Nasce suave, siccume a speranza
   </p>
   <p>
    È a gioia da u dulore... È a vista sola
   </p>
   <p>
    D'un po' di bè, di u male ci cunsola.
   </p>
   <p>
    Ciò dicendu, à te pensu, o casta è pura
   </p>
   <p>
    Vergine, ch'è frà noi rapidamente
   </p>
   <p>
    Cume stella cadente
   </p>
   <p>
    Passasti in notte oscura,
   </p>
   <p>
    Lascendu ci ne u core
   </p>
   <p>
    Improntu u to splendore.
   </p>
   <p>
    Smarita in mezu à un mondu traditore,
   </p>
   <p>
    Povar'orfana sola, à diciott'anni,
   </p>
   <p>
    A to virtù n'e lacrime temprasti,
   </p>
   <p>
    È di tutti l'inganni
   </p>
   <p>
    Cù a to sola innucenza triunfasti ;
   </p>
   <p>
    Poi, curandu l'infermi à l'ospidale
   </p>
   <p>
    Duve ti spinse a nobile natura,
   </p>
   <p>
    Cun morte aspra, immatura,
   </p>
   <p>
    Di u sacrifiziu a palma cunquistasti...
   </p>
   <p>
    È questa assai più vale
   </p>
   <p>
    Ch'è i sanguinosi allori
   </p>
   <p>
    Di tanti imperatori !...
   </p>
   <p>
    U so nome ?... Cuprimu lu d'un velu
   </p>
   <p>
    Per un offende sa mudesta in celu.
   </p>
   <p>
    ==Da vede dinù==
   </p>
   <p>
    Petru Lucciana
   </p>
   <p>
    Puesia in lingua corsa
   </p>
  </body>
 </text>
</TEI>
