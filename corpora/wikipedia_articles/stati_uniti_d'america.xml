<TEI>
 <teiHeader>
  <fileDesc>
   <titleStmt>
    <title>
     Stati Uniti d'America
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Stati%20Uniti%20d%27America"/>
     <date>
      2019-01-09T05:05:26Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Stati Uniti d'America
   </head>
   <p>
    I Stati Uniti d'America (in cortu, i Stati Uniti, i SUA o ancu i USA (da l'inglese : United States of America, United States, USA) sò un Statu d'America di u Nordu annant'à l'Oceanu Atlanticu è l'Oceanu Pacificu. Hè ancu à spessu chjamatu "America", ma st'usu hè scurettu perchè l'America hè un cuntinente, è micca solu un paese.
   </p>
   <p>
    A capitala hè Washington DC.
   </p>
   <p>
    == Storia ==
   </p>
   <p>
    === L'America Precolumbiana ===
   </p>
   <p>
    A presenza umana a più antica hè stata custatata 20 000 anni fà, è si truvava in Alaska.
   </p>
   <p>
    Ci sò state parechje civilisazione chì si sò sviluppate è chì sò sparite prima di a vinuta di i primi Auropei, cume i Anasazis o i "Mound Builders".
   </p>
   <p>
    Ma quandu ghjunghjenu i coloni in America, 'ssa terra ùn hè per u tantu biota : ci si trovanu assai Amerindiani.
   </p>
   <p>
    === A Colonisazione ===
   </p>
   <p>
    U cuntinente americanu è statu scupertu da Cristoferu Corombo, un navigatore ghjenuvese (chì avia campatu in Corsica), in u 1492.
   </p>
   <p>
    U paese u più anzianu si chjama Saint Augustine (fundata 1565), in Florida, fundatu da i Spagnoli. Dopu, venenu l'Inglesi, in Virginia è in ciò chi diventerà a Nova Ingliterra. Ghjè in st'ultimu chì ghjunghjenu i Patri Pelegrini (Pilgrim Fathers), di religione protestante ma micca anglicana, invece a ghjente di u Sudu di e colonie sò anglicani. Quandu ind'u nordu si custruisce una sucetà ugualitaria, u mudellu suciale di u sudu hè quellu di u "gentleman farmer", è hè dunque di più aristocraticu. Un episodu interessante di st'epica hè a fundazione di a Pennsylvania da i Quakers.
   </p>
   <p>
    Plymouth è fundata in 1620 da l'Inglesi, è a Nova-Amsterdam (chì diventerà dopu New-York), hè custruita da l'Olandesi in u 1624.
   </p>
   <p>
    A cunquista di sti territorii novi ùn si fecenu micca senza viulenze trà i culoni è l'Amerindiani, chì morenu ancu di malatia.
   </p>
   <p>
    À pocu à pocu si stalla in i SUA un ambiu di razzisimu, contr'à l'Indiani, ma ancu è sopratuttu contr'à i Neri chì sò purtati d'Africa in batelli pè diventà servi. A schjavitù hè assai disseminatu ind'u Sudu (cume in Virginia) duve s'impieghanu i schjavi chì servanu di manu d'opera à bon'mercatu ind'i campi di cutone è di tabaccu.
   </p>
   <p>
    In u 1775, ci campanu 2 millione d'abitanti. A più grande cità hè tandu Philadelphia, incù 40 000 abitanti.
   </p>
   <p>
    === A Guerra d'Independenza ===
   </p>
   <p>
    I SUA pruclamonu a so indipendenza u 4 ghjuliu 1776, dopu parechji anni di tensione incù a Grande Britannia, anzituttu à prupositu di a pulitica fiscale. Ben' intesu, l'Inglesi ùn l'accetanu micca. Fù tandu u principiu di una guerra chì durara fin'à lu 1783.
   </p>
   <p>
    A Dichjarazione d'Indipendenza di i Stati Uniti hè firmata famosa pè avè pè a prima volta ind'a storia parlatu di i diritti inalienabili di l'omu, dicendu :
   </p>
   <p>
    «... Tenemu cume evidente e seguente verità : tutti l'omi nascenu uguali ; sò dutati da u Creatore di certi dritti inalienabili ; à mezu à 'ssi dritti si trovanu a vita, a libertà è a ricerca di u benistà ... »
   </p>
   <p>
    L'armata britanica hè più numarosa è megliu armata cà l'armata americana, cumposta sopratuttu di milizie. I primi tempi di u conflittu, sò dunque assai difficile pè l'insuretti.
   </p>
   <p>
    Ma u rapportu di forza scambia quandu La Fayette vene à aiutà e truppe di George Washington. In fine di contu, e truppe britanniche sò disfatte è hè signatu u Trattatu di Parigi chì ricunnosce a suverenità di l'anziane culonie.
   </p>
   <p>
    === Un Paese Ghjovanu ===
   </p>
   <p>
    Stu novu paese deve avale inventà istituzione nove pè rimpiazzà l'administrazione culuniale. Ma ci hè un cuntrastu trà dui gruppi d'omi politichi :
   </p>
   <p>
    Quelli chì volenu una confederazione trà e 13 culonie, senza statu centrale forte, chì ricunoscerebbe una soverinità di i Stati
   </p>
   <p>
    I partigiani di l'Unione
   </p>
   <p>
    == Pulitica ==
   </p>
   <p>
    I Stati Uniti sò una federazione di 50 stati. Washington DC, a capitala, ùn face parte di nissunu Statu, è ci vole ancu à mintuvà chì Porto Rico è parechje isule di u Pacificu facenu parte di i SUA.
   </p>
   <p>
    === Stati ===
   </p>
   <p>
    == Geografia ==
   </p>
   <p>
    == Economia ==
   </p>
   <p>
    I Stati Uniti sò a prima putenza economica di u mondu. Facenu parte di u G8 è di u G20, è ancu di l'OCDE è di l'ALENA (zona di libaru-scambiu di America di u nordu). A maioria di e grande imprese multinazionale anu u so sede suciale in i Stati Uniti (PepsiCo, Microsoft, ecc… )
   </p>
   <p>
    E più zone dinamiche sò situate à a fruntera cù u Messicu, a Silicon Valley è di manera generale u litturale punente, è ancu u littorale este, cù a piazza finanzaria di Wall Street, o l'industria aerospaziale in Florida (Cape Canaveral).
   </p>
   <p>
    Malgradu quessa, ghjè di i Stati Uniti chì hè partita a crisi economica di 2010, cù a crisi di i subprimes in u settore immobiliare, chì s'hè sparsa dopu à u restu di u settore finanzariu (cù a bancarotta di Lehman Brothers di settembre di u 2008) è à l'«economia reale». L'economia di i Stati Uniti hè ancu indebulita da un tassu di debite assai impurtante.
   </p>
   <p>
    == Cultura ==
   </p>
   <p>
    ==Da vede dinò==
   </p>
   <p>
    Michael Jackson
   </p>
   <p>
    R. Kelly
   </p>
   <p>
    Nancy Reagan
   </p>
   <p>
    Paramore
   </p>
   <p>
    Lady Gaga
   </p>
   <p>
    Katy Perry
   </p>
   <p>
    Johnny Cash
   </p>
   <p>
    The Doors
   </p>
   <p>
    Disqus
   </p>
   <p>
    Bon Jovi
   </p>
   <p>
    Garbage
   </p>
   <p>
    Marrunaghju
   </p>
   <p>
    Omar Rodriguez Lopez Quintet
   </p>
   <p>
    == Ligami ==
   </p>
   <p>
    a Casa Bianca
   </p>
   <p>
    u Senatu di i Stati Uniti
   </p>
   <p>
    House of Representatives
   </p>
   <p>
    CIA
   </p>
   <p>
    *
   </p>
  </body>
 </text>
</TEI>
