<TEI>
 <teiHeader>
  <fileDesc>
   <titleStmt>
    <title>
     Rocca tarpea
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Rocca%20tarpea"/>
     <date>
      2019-01-30T13:22:16Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Rocca tarpea
   </head>
   <p>
    A rocca Tarpea (latinu: Rupes Tarpeia o Saxum Tarpeiumi) hè a pareta rucciosa posta nantu à u latu miridiunali di u Campidogliu à Roma, da a quali erani lampati i traditori cundannati à morti, chì in 'ssu modu erani simbulicamenti espulsi da a Cità.
   </p>
   <p>
    == A rocca ==
   </p>
   <p>
    Sicondu a tradizioni mitugrafica u Sassu tarpeu dirivaria da a figura eponima di Tarpeia, chì, tradiscendu Roma, aprì à i Sabini di Titu Tazio a rocca di u Campidogliu.
   </p>
   <p>
    Da a rocca erani lampati più sottu in u Foru Rumanu quand'eddi erani stati cundannati à morti, com'eddu hè accadutu par Spurio Cassio Vecellino chì, par l'accusa di aspirà à divintà rè, fù cundannatu è ghjittatu da a rocca da i so dui accusatori, i quistori Luciu Valeriu Potito è Cesone Fabio Vibulano.
   </p>
   <p>
    A rocca di Tarpea era usata par cundannà i parsoni chì si rifiutavani di tistimunià, vistu ch'eddi erani l'unichi fonti di prova chì à l'ebbica i cuntratti erani unicamenti di forma urali.
   </p>
   <p>
    ==Cundannati à morti di rilievu==
   </p>
   <p>
    Marcu Manlio Capitolino, 384 a.C., par sidizioni
   </p>
   <p>
    ribelli di Tarentum, 212 a.C.
   </p>
   <p>
    Luciu Curneliu Crisogono, 80 a.C.
   </p>
   <p>
    Sestu Mariu, 33 a.C.
   </p>
   <p>
    Simonu bar Giora, 70 di.C.
   </p>
   <p>
    ==Simbulisimu==
   </p>
   <p>
    Hè dinò nota a Rocca Tarpea par via di una citazioni latina: Arx tarpeia Capitoli proxima (U sassu Tarpeu hè vicinu à u Monti Capitulinu). 'Ssa citazioni hè aduprata par fà capiscia chì dopu à l'anori, si pò cascà lestru, o dittu altrimenti ch'è più si codda, più si fala. L'equivalenti in corsu hè u pruverbiu: Quand'è tù credi d'essa à cavaddu, ùn sè mancu à pedi.
   </p>
   <p>
    == Noti ==
   </p>
   <p>
    == Bibliugrafia ==
   </p>
   <p>
    Liviu, Ab Urbe cundita libri, I.
   </p>
   <p>
    Dionigi d'Alicarnassu, Antichità rumani, II, 36 3-38, 2
   </p>
   <p>
    Properzio, Elegie, IV, 4
   </p>
   <p>
    Ovidiu, I mitamurfosi, XIV, 775-99
   </p>
   <p>
    Valeriu Massimu, Factorum et dictorum memorabilium libri IX 6,I
   </p>
   <p>
    Plutarcu, Romolo, 18, I (da "A lighjenda di Roma" à cura di Andrea Carandini, è. fundazioni Larenzu Valla, Arnoldo Mondadori Editori, 2010)
   </p>
   <p>
    == Da veda dinò ==
   </p>
   <p>
    Campidogliu
   </p>
   <p>
    Tarpeia
   </p>
   <p>
    Lochi di a mitologia romana
   </p>
  </body>
 </text>
</TEI>
