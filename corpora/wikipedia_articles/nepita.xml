<TEI>
 <teiHeader>
  <fileDesc>
   <titleStmt>
    <title>
     Nepita
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Nepita"/>
     <date>
      2019-06-21T19:30:55Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Nepita
   </head>
   <p>
    A nepita (Calamintha nepeta nepeta) hè un tipu di fiore chì face parte di a famiglia di e Lamiaceae.
   </p>
   <p>
    ==Descrizzione==
   </p>
   <p>
    A nepita hè alta circa 30 à 40 cm. Fiurisce da ghjugnu à sittembri. I fiori sò turchini chjari è assai profumati.
   </p>
   <p>
    ==Etnolugia==
   </p>
   <p>
    A nepita hè profumata è hè stata da sempre imprudata in a gastronumia corsa, per mette in e salse o in i tiani, in a suppa d'erbette, ma dinò in a carne, i pesci o i ligumi. A dici Paulu Simonpoli chì "Si manghjava ancu per spuntinu, cù oliu, annant'à un pezzu di pane.".
   </p>
   <p>
    Ci conta Simonpoli chì "U Ghjovi Santu si ne mettia ind'e frittate è e bastelle cù menta è puleghju (Niolu)".
   </p>
   <p>
    ==Citazione==
   </p>
   <p>
    Accade chì a nepita fussi citata in a literatura è a cultura corsa. Per indettu in sti pruverbii corsi:
   </p>
   <p>
    Trà nepita è puleghju, unu hè male è l’altru peghju.
   </p>
   <p>
    O nepita chì stai cusì imbuffata, hai le sette virtù è ùn sì circata.
   </p>
   <p>
    è in A Funtana d'Altea di Ghjacumu Thiers:
   </p>
   <p>
    È Altea chì aspetta. A machja puzza. Mintrastu è nepita. Eramu trè, eo, ellu è Niculaiu. A pena in capu di a voce chì mughja. L'ombra hè fresca.
   </p>
   <p>
    == Note ==
   </p>
   <p>
    ==Riferimenti==
   </p>
   <p>
    D. Ristorcelli, F. Tomi, J. Casanova, (1996). Olii essenziali di Calamintha nepeta subsp. nepeta è subsp. glandulosa di Corsica - Essential oils of Calamintha nepeta subsp. nepeta and subsp. glandulosa from Corsica (France), Journal of essential oil research: JEOR (USA).
   </p>
   <p>
    Paulu Simonpoli, E piante salvatiche - Cunniscenze è usi, 1982, Parcu Naturale di Corsica
   </p>
   <p>
    ==Ligami==
   </p>
   <p>
    E piante di Balogna
   </p>
   <p>
    ==Da vede dinù==
   </p>
   <p>
    u puleghju
   </p>
   <p>
    u mintrastu
   </p>
   <p>
    Lamiaceae
   </p>
   <p>
    Flora di Corsica
   </p>
  </body>
 </text>
</TEI>
