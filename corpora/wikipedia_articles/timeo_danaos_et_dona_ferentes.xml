<TEI>
 <teiHeader>
  <fileDesc>
   <titleStmt>
    <title>
     Timeo Danaos et dona ferentes
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Timeo%20Danaos%20et%20dona%20ferentes"/>
     <date>
      2016-05-06T19:02:12Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Timeo Danaos et dona ferentes
   </head>
   <p>
    A frasa latina Timeo Danaos et dona ferentis (ferentis hè una forma arcaica, cumunamenti tramandata incù ferentes) si trova in l'Eneidi (Libru II, 49) di Virghjiliu. Sò i paroli prununciati da Laocoonti à i Troiani par cunvincia li d'ùn fà ghjentra u famosu cavaddu di Troia in a cità. A traduzioni più diffusa hè Temu i Danai ancu quand'eddi portani dona. Virghjiliu aproda omericamenti u terminu "Danai", l'anticu populu d'Argu, com'è sinonimu di "grechi", in segnu di disprezzu: l'Achei erani infatti discindenti di Danao, chì avia urditu u cumplottu par uccida l'Egiziadi, i so nipoti è ghjennari.
   </p>
   <p>
    'Ssa locuzioni hè oghji aprudata par ricurdà, à volti in modu schirzosu, chì a parsona ùn si devi fidà di quiddi chì sò anziani numichi, ancu s'eddi t'ani cumpurtamenti ghjinirosi o amichevuli.
   </p>
   <p>
    ==Traduzioni==
   </p>
   <p>
    A traduzioni più diffusa hè "Temu i grechi ancu quand'eddi portani dona". Infatti, in l'uriginali latinu, a cunghjunzioni et, quì incù u significatu di ancu, cumbinata incù ferentes, participiu prisenti di fero, purtà, conferisce à a sicundaria implicita una cunnutazioni cuncessiva, significhendu littiralamenti "Temu i grechi ancu purtendu dona", è dunqua, in modu esplicitu, ...ancu s'eddi portani doni. Una traduzioni altrettantu valida hè quidda di a virsioni di Rosa Calzecchi Onesti, Temo i Dànai, è ancu di più s'eddi portani doni, sustanzialamenti idantica à quidda pruposta da Sonia Maffei (in Salvatore Settis, "Laooconte", Roma, Donzelli, 2006, p. 91), Temu i Dànai, soprattuttu s'eddi portani doni. A frasa, à a luci di u cuntestu da u quali hè estratta, si capisci com'è un avvirtimentu à ùn fidà si di i numichi, ancu è soprattuttu s'eddi si prisentani incù un umaghju.
   </p>
   <p>
    Parechji prifiriscini l'intarpritazioni menu fideli da u puntu grammaticali "Temi i grechi è i doni ch'eddi portani", par sottulinià u doppiu priculu chì ghjaci in u fattu d'accittà calcosa rigalata senza apparenti mutivu è in soprapiù da numichi dichjarati.
   </p>
   <p>
    Altri dinò sceglini temu i grechi è quiddi chì portani dona, traduzioni curretta da u puntu di vista grammaticali, ancu s'è chjaramenti distanti da u sensu intesu da u testu uriginali, induva ùn si metti in vardia contru chiunqua porti doni, ma solu contru i numichi chì facini rigali inghjustificati.
   </p>
   <p>
    Ind'è no, 'ssa locuzioni latina hè mintuvata da Rinatu Coti: "Com'eddu dissi unu : "Timeo Danaos et dona ferentes", veni à dì simpliciamenti : temu i Grechi è i so dona fattumi."
   </p>
   <p>
    == Storia ==
   </p>
   <p>
    A locuzioni pò essa stata ispirata à Virghjiliu da Sofocle:
   </p>
   <p>
    L'edizioni più ricenti è accriditati di u testu, à u postu di ferentes, mintuveghjani ferentis incù a terminazioni in -is di l'accusativu plurali diffusu in u latinu classicu.
   </p>
   <p>
    In u medievu a frasa divintò una sententia, un veru è probbiu pruvverbiu citatu da scrittori ecclesiastichi com'è Tumasgiu di Canterbury in l' Epistula à Alexandrum Papam (24 = Migne CXC 473Di), Ivo di Chartres in a Epistula 128 (= Migne CAXII 139a).
   </p>
   <p>
    ==Noti==
   </p>
   <p>
    ==Bibliugrafia==
   </p>
   <p>
    Rinatu Coti, In u me filu, Edizioni Matina latina, 2002
   </p>
   <p>
    == Da veda dinò ==
   </p>
   <p>
    Locuzioni latini
   </p>
   <p>
    Frasi virghjiliani
   </p>
   <p>
    Eneidi
   </p>
  </body>
 </text>
</TEI>
