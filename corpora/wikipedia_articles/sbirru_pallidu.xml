<TEI>
 <teiHeader>
  <fileDesc>
   <titleStmt>
    <title>
     Sbirru pallidu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Sbirru%20pallidu"/>
     <date>
      2019-09-20T13:27:33Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Sbirru pallidu
   </head>
   <p>
    U sbirru pallidu (Apus pallidus) hè una spezia d'acellu chì face parte di a famiglia di l'Apodidae. U sbirru pallidu (Apus pallidus) hè un acellucciu, à l'ingrossu simile à a rundinella cumuna. Ùn hà eppuru alcunu rapportu incù 'sse spezie di passeri, apposta chì i sbirri sò di l'ordine di l'Apodiformi. E sumiglianze trà i gruppi sò duvute à un'evuluzione cunvirgente rispechjendu i stili di vita simili.
   </p>
   <p>
    I sbirri anu e zampe assai corte ch'elli ùn improdanu ch'è per appiccà si à e superficie verticale. U nome di u generu Apus hè a parola latina per rapidu, pinsatu da l'anziani cum'è un tipu di rundinella senza pedi (u grecu anzianu α, "senza", è πούς, "pede"), è pallidus hè a parola latina per "pallidu". I sbirri pallidi ùn si ponenu mai voluntariamente in terra. I sbirri passanu a maiò parte di a so vita in aria, campendu da l'insetti ch'elli chjappanu in u so bizzicu. Difatti, beienu annantu à l'ala.
   </p>
   <p>
    ==Tassonumia==
   </p>
   <p>
    U sbirru pallidu hè statu discrittu per a prima volta da u naturalistu inglese George Ernest Shelley in u  1870.
   </p>
   <p>
    ==Descrizzione==
   </p>
   <p>
    'Ssa spezia longa 16 - 17 cm (6, 3 - 6, 7 pollici) hè assai simile à u sbirru cumunu, è a differinziazione ùn hè pussibile ch'è incù una bona vista. Cum'è u so parente, hà una coda furcuta corta è assai longhe ale orientate versu u daretu chì si assumiglianu à un criscente.
   </p>
   <p>
    Hè scuru in tuttu, eccituatu una grande tacca bianca annantu à a gola chì hè à spessu visibile da luntanu. Hè più rozu è più brunu ch'è u sbirru cumunu, è e piume di bulu, e parte inferiore è a groppa appena più pallide li danu di più cuntrastu. Hà dinù un corpu più squamosu è un cumpurtamentu in bulu suttilmente differente. L'appellu hè un brionu asciuttu è forte simile à quellu di u so parente, ma forse più disillabicu.
   </p>
   <p>
    ==Ripartizione è ambiente==
   </p>
   <p>
    I sbirri pallidi si riproducenu annantu à e scugliere intornu à u mare Terraniu è annantu à l'isule Canarie è Madera, fendu dui ovi. Cum'è e rundinelle, migranu è inguernanu in Africa australe o in Asia di u Sudestu.
   </p>
   <p>
    Sò rari à u nordu di e so arie di riproduzione, bench'elli sianu prubabilmente menu registrati è cuntati per via di prublemi d'identificazione. Per causa di a so aria di ripartizione più meridiunale, u sbirru pallidu ghjunghje più prestu è parte più tardi ch'è u sbirru cumunu chì li hè strettamente imparintatu, di versu è di manera chì i sbirri precoci o tardivi à u nordu di l'aria nurmale devenu esse ossirvati attentamente.
   </p>
   <p>
    ==Lessicolugia==
   </p>
   <p>
    U sbirru pallidu cumunu hè ancu chjamatu u rundonu pallidu.
   </p>
   <p>
    == Note ==
   </p>
   <p>
    == Liami ==
   </p>
   <p>
    Ghjuvan Petru Battestini, L'acelli - Les oiseaux, Adecec], 198
   </p>
   <p>
    == Da vede dinù ==
   </p>
   <p>
    avifauna di Corsica
   </p>
   <p>
    u sbirru cumunu
   </p>
   <p>
    u sbirru pettibiancu
   </p>
   <p>
    Apodidae
   </p>
   <p>
    Avifauna di Corsica
   </p>
  </body>
 </text>
</TEI>
