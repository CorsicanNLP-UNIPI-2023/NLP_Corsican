<TEI>
 <teiHeader>
  <fileDesc>
   <titleStmt>
    <title>
     Lamentu di u duttore Battesti
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Lamentu%20di%20u%20duttore%20Battesti"/>
     <date>
      2019-10-03T11:22:16Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Lamentu di u duttore Battesti
   </head>
   <p>
    U Lamentu di u duttore Battesti hè un cantu tradiziunale di Corsica. Hè statu interpretatu da Canta U Populu Corsu.
   </p>
   <p>
    ==U lamentu di u duttore Battesti==
   </p>
   <p>
    Quellu ch'hè nant'à sta tola
   </p>
   <p>
    Stamane hè lu sgiò Battesti,
   </p>
   <p>
    Ci ne nascerà mai più
   </p>
   <p>
    In Orezza, omi di questi
   </p>
   <p>
    L'arapisti o porca bara
   </p>
   <p>
    Chì pensasti è chì facesti ?
   </p>
   <p>
    Resta scurunatu Orezza
   </p>
   <p>
    Cù la pieve d'Alisgiani
   </p>
   <p>
    Ne sentenu gran'dulore
   </p>
   <p>
    Tavagna cù Muriani
   </p>
   <p>
    Rustinu cù Vallerustie
   </p>
   <p>
    Lu nobile Ampugnani.
   </p>
   <p>
    Di Santa Lucia Tiberi
   </p>
   <p>
    Cù li Zerbi di Sermanu
   </p>
   <p>
    Di Tralonca i Gabrielli
   </p>
   <p>
    Cù li Natali di Lanu
   </p>
   <p>
    Di Suveria li Cervoni
   </p>
   <p>
    Pienghjeranu da luntanu.
   </p>
   <p>
    Vi salutu o sgiò Duttore
   </p>
   <p>
    Signor ghjudice di pace
   </p>
   <p>
    Ind'è l'unu è l'altru gradu
   </p>
   <p>
    Erate moltu capace
   </p>
   <p>
    Ma la scellerata morte
   </p>
   <p>
    Nun guarda ciò ch'ella face.
   </p>
   <p>
    Penna calamaru è canta
   </p>
   <p>
    Furmà ne vogliu una storia
   </p>
   <p>
    Ancu i seculi futuri
   </p>
   <p>
    L'abbianu sempre in memoria
   </p>
   <p>
    Chì nacque in casa Battesti
   </p>
   <p>
    Un omu di tanta gloria.
   </p>
   <p>
    ==Da vede dinù==
   </p>
   <p>
    lamentu
   </p>
   <p>
    cantu tradiziunale di Corsica
   </p>
  </body>
 </text>
</TEI>
