<TEI>
 <teiHeader>
  <fileDesc>
   <titleStmt>
    <title>
     Ippolitu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Ippolitu"/>
     <date>
      2015-07-02T12:41:11Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Ippolitu
   </head>
   <p>
    Ippolitu hè un parsunaghju di a mitulugia greca, figliu di Teseiu; u nomu di so matri varieghja sicondu l' autori: a più cumuna hè Antiopi, ma altri mitugrafi numineghjani ancu l'Amazona Ippolita oppuri Melanippa. A virsioni più nota di a so lighjenda hè quidda tramandata da l'opara di Euripidi: Ippolitu. Sicondu sta virsioni di a storia, Afrudita fù a causa di a so morti. Eddu stessu disprizzò a vinerazioni d'Afrudita in favori di quidda d'Artemidi]] è, par vindetta, Afrudita feci chì a so matrigna, Fedra, s'innamuressi d'eddu, sapendu chì Ippolitu l'avaria rispinta. Fedra cerca vindetta in i cunfronti d'Ippolitu suicidendu si è, in a so lettara d'addiu, dicendu à Teseiu, u so maritu è babbu di Ippolitu, chì Ippolitu l'avia viulintata. Ippolitu era vinculatu da un ghjuramentu à ùn minziunà l'amori di Fedra par eddu è nubilamenti si ricusò di difenda si nonostanti i cunsiquenzi. Teseiu maladissi u figliolu, una maladizioni chì Puseidonu era custrettu à esaudiscia, è cusì Ippolitu fù abbattutu da un toru mandatu da u mari chì mandò in u panicu i cavaddi di a so biga è distrussi u veiculu. Curiusamenti, quistu ùn hè u modu in u quali Afrudita avia privistu a so morti in a tragedia, in quantu in u prologu dici di aspittà si chì Ippolitu cidissi à u desideriu incù Fedra è chì Teseiu colga a coppia duranti l'attu. Ippolitu pardona à u babbu prima di mora è Artemidi rivela a virità à Teseiu prima di ghjurà d'uccida unu di l'amanti di Afrudita (Adoni) par vindetta. In una virsioni più dopu, Ippolitu fù ripurtatu in vita da Asclepiu (annantu à a richiesta di Artemidi), u diu di a medicina ma ancu di a nicrumanzia, chì s'era innamuratu d'eddu. Ni parla ancu Virghjliu in u VII cantu di l'Eneidi: dopu a risurrizioni Ippolitu fù traspurtatu da Diana annantu à i monti Albani; quì edda l'imponi un novu nomu, Virbiu (vali à dì "natu dui volti"). U ghjovanu istituisci in u Laziu u cultu di a dea, sposa a ghjovana atinesa Aricia è fonda una cità à a quali dà u nomu d'edda divintendu ni rè. Inghjinireghja dopu incù Aricia un figliu chì fù chjamatu anch'eddu Virbiu è chì li succedi in u regnu.
   </p>
   <p>
    ==Opari in i quali cumparisci a figura di Ippolitu==
   </p>
   <p>
    ===Litteratura===
   </p>
   <p>
    Fedra è Ippolitu
   </p>
   <p>
    Tragedia di Nicolas Prandon Fedra
   </p>
   <p>
    Tragedia di Jean Racini Ippolitu
   </p>
   <p>
    Tragedia di Euripidi Ippolitu
   </p>
   <p>
    Tragedia di Robert Garrier Ippolitu è Aricia
   </p>
   <p>
    Tragedia lirica di Peddegrin Ippolitu velatu
   </p>
   <p>
    Tragedia di Euripidi Phaedra
   </p>
   <p>
    Tragedia di Seneca
   </p>
   <p>
    ===Musica===
   </p>
   <p>
    Ippolitu è Aricia - Opara musicali di Tommasu Traetta
   </p>
   <p>
    Ippolitu è Aricia -Opara musicali di Rudolf Zumsteeg
   </p>
   <p>
    ==Da veda==
   </p>
   <p>
    Artemidi
   </p>
   <p>
    Fedra
   </p>
   <p>
    Melanippa
   </p>
   <p>
    Puseidonu
   </p>
   <p>
    Mitulugia
   </p>
  </body>
 </text>
</TEI>
