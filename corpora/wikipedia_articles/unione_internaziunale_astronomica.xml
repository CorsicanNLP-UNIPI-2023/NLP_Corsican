<TEI>
 <teiHeader>
  <fileDesc>
   <titleStmt>
    <title>
     Unione Internaziunale Astronomica
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Unione%20Internaziunale%20Astronomica"/>
     <date>
      2015-07-06T13:11:20Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Unione Internaziunale Astronomica
   </head>
   <p>
    L’Unione Internaziunale Astronomica hè una assemblea d’astronomi prufessionali, attivi in la ricerca è l’insegnamentu di l’astronomia. A sede si trova in Parigi. L’UIA tene una autorità internaziunale pè classificà i corpi celesti (stelle, planete, asteroidi, ecc...). Hè membra di u Cunsigliu Internaziunale pè e Scienze (ICSU). U scopu principale di l’UIA hè di prumove è pruteghje l’astronomia attraversu a cooperazione internaziunale (incù i dilettanti dinò).
   </p>
   <p>
    I gruppi di travaghju includenu u Working Group for Planetary System Nomenclature (WGPSN) chi mantene e cunvenzioni astronomiche di numinazione di i corpi celesti.
   </p>
   <p>
    == Storia ==
   </p>
   <p>
    L’UIA fù fundata in 1919. U primu présidente fù Benjamin Baillaud.  Ci sò stati tanti prublemi attraversu u seculu, sopratuttu incù l’ufficiali sovietici ò a ghjunta militare greca.
   </p>
   <p>
    == Composizione ==
   </p>
   <p>
    L’UIA tene 10145 membri individuali chi sò tutti prufessionali. Ci sò dinò 64 membri naziunali chi rappresentanu i paesi affiliati à l’UIA. 87% di i membri sò masci.
   </p>
   <p>
    U corpu suvranu di l’UIA hè a sò assemblea générale, chi include tutti i membri. L’assemblea sceglie a pulitica di l’UIA è eleghje diversi cumitati.
   </p>
   <p>
    == Assemblee generali ==
   </p>
   <p>
    Dipoi 1922, l’assemblea générale di l’UIA si tene cadi trè anni, à l’eccezione di u periodu di a Seconda Guerra Mundiale.
   </p>
   <p>
    Dopu à una dumanda polenesa in 1967, è una decisione assai cuntroversata  di u présidente, una assemblea générale straurdinaria fù tenuta in febbraiu 1973 in Varsovia (Pologna) pè cummemurà 500u anniversariu di a nascita di Copernic.
   </p>
   <p>
    == A 26a assemblea générale ==
   </p>
   <p>
    A 26a assemblea générale di l’UIA si hè tenuta da u 14 à u 25 d’aostu 2006 in Praga (Repubblica Cèca). Una nova definizione di u tarmine planeta fù aduttata, definizione chi ha cambiatu a classificazione di Plutò chi hè diventata  « planeta nanna » (cum’è Seres, Sciaron è Eris). Benchè sia stata vutata, sta decisione ha pruvucatu una cuntestazione assai forte in la cumunità scientifica astronoma. Una decisione finale hè stata pigliata in ghjungnu 2008, accitendu  a parola « plutoidu » è a sò definizione ufficiale :
   </p>
   <p>
    Sò plutoidi i corpi celesti in orbitu à l’intornu di u Sole, à un assu semimaiò più grande cà quellu di Nettuniu, è chi hannu una massa sufficente (...) pè mantene una forma in equilibriu idrostaticu (guasgi sferica).
   </p>
   <p>
    Astrunumia
   </p>
  </body>
 </text>
</TEI>
