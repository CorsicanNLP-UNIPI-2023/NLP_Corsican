<TEI>
 <teiHeader>
  <fileDesc>
   <titleStmt>
    <title>
     Nadežda Mandel'štam
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Nade%C5%BEda%20Mandel%27%C5%A1tam"/>
     <date>
      2017-02-13T20:04:17Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Nadežda Mandel'štam
   </head>
   <p>
    Nadežda Jakovlevna Mandel'štam (in russiu Надежда Яковлевна Мандельштам), nata Khazina, hè una scrittrice russia di u seculu XX (Saratov, 31 di uttrove di u 1899 - Mosca, 29 di dicembre di u 1980).
   </p>
   <p>
    == Elementi biugrafichi ==
   </p>
   <p>
    Nata in una famiglia ghjudeia di a classa media, passa e so prime annate in Kiev. À a so esciuta di u ginnasiu, studieghja l'arti.
   </p>
   <p>
    Sposa in u 1921 u pueta Ossip Mandelstam. Stanu in Ucraina, in Petrograd, in Mosca è in Georgia. Ossip hè arristatu in u 1934 per u so Epigrammu contru à Staline ed hè esiliatu incù a so cunsorte à Tcherdyne, in a rigione di Perm, po' in Voronej.
   </p>
   <p>
    Dopu u sicondu arrestu è a morte di u so maritu in u campu di transitu di Vtoraïa Rechka (vicinu à Vladivostok) in u 1938, Nadežda Mandel'štam porta un modu di vita guasi nomade, fughjendu qualchì volta u NKVD un ghjornu nanzu, cambiendu di residenza à spessu è campendu da impieghi timpuranei.
   </p>
   <p>
    S'hè fissatu cum'è missione a cunsirvazione di l'eredità puetica di u so maritu. Hà imparatu à mente a forza parte di a so opera perchè ùn facia micca cunfidenza à a carta.
   </p>
   <p>
    Dopu a morte di Staline, ultimeghja u so dutturatu in u 1956 ed hè autorizata à rivene à Mosca in u 1958.
   </p>
   <p>
    In u 1979, face daziu di tutte e so archivie à l'Università di Princeton. Nadežda Mandel'štam si ne more in Mosca u 29 di dicembre di u 1980 à l'età di 81 anni. Hè sutterrata à u nuvellu campusantu di Kountsevo.
   </p>
   <p>
    == Opere ==
   </p>
   <p>
    L'opere magiore di Nadežda Mandel'štam sò e so mimorie, publicati à l'iniziu in inglese sottu à i tituli di Hope Against Hope (Speranza contru à speranza) è Hope Abandoned (Speranza abbandunata) ('ssi tituli cuntenenu un ghjocu di parole annantu à u russiu, " speranza " si dicendu " nadejda " (lang-ru|надежда) in russiu, mentre chì u titulu originale hè simpliciamente Воспоминания " Ricordu "). Sò stati publicati in francese sottu à u titulu Contru à tutta speranza.
   </p>
   <p>
    L'autore ci face un' analisi epica di a so vita è criticheghja a digradazione murale è culturale di l'Unione suvietica à parte si da l'annate 1920.
   </p>
   <p>
    == Note ==
   </p>
   <p>
    == Bibliugrafia ==
   </p>
   <p>
    “L'epoca e i lupi”, Milano, Arnoldo Mondadori Editore, 1971 (in talianu)
   </p>
   <p>
    “Le mie memorie”, Milano, Aldo Garzanti Editore, 1972 (in talianu)
   </p>
   <p>
    ==Ligami==
   </p>
   <p>
    Nadejda Mandelstam, quidda ch’ùn scrivia micca, una cronica di Stefanu Cesari publicata annantu à u bloggu litterariu Tonu è Timpesta
   </p>
   <p>
    Persunalità di a cultura ghjudeia
   </p>
   <p>
    Scrittore russiu di u seculu XX
   </p>
   <p>
    Dissidente suvieticu
   </p>
  </body>
 </text>
</TEI>
