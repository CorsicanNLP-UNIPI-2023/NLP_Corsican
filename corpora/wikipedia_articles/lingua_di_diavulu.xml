<TEI>
 <teiHeader>
  <fileDesc>
   <titleStmt>
    <title>
     Lingua di diavulu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Lingua%20di%20diavulu"/>
     <date>
      2019-09-30T05:50:26Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Lingua di diavulu
   </head>
   <p>
    A Lingua di diavulu (o Lingua di diavuli) (Serapias cordigera) hè un fiore chì face parte di a famiglia di l'Orchidaceae. U nome scentificu deriveghja da a latinu cor = core è gerere = purtà, incù un rifirimentu à a morfulugia coriforme di l'epichilu di u labellu di u fiore.
   </p>
   <p>
    == Descrizzione ==
   </p>
   <p>
    A lingua di diavulu hè una pianta erbacea bulbosa, incù fustu altu 20-50 cm, verde in fondu è russicciu in testa. L'apparatu radicale hè custituitu da 2, in rari casi 3, rizotuberi. E foglie, lineare o lungarine, sò di culore verde incù striature viulacee. E brattee sò argintine incù vinature purpurine. I fiori, da 5 à 10, rossu-brunastri, sò raggruppati in un'infiuriscenza densa. I sipali è i petali sò uniti è formanu un elmu chì fascia guasi cumplittamente a basa di u labellu; quellu hè bipartitu in un ipochilu guasi cumplittmente cupartu da l'elmu tipalicu, dutatu di duie callusità basale lucide, purpureu-nirastre, divergente, è un epichilu largu (19-32 mm x 12-23 mm), à forma di core, rivoltu versu u bassu, incù una parte cintrale assai pilosa.
   </p>
   <p>
    Fiurisce da aprile à ghjugnu.
   </p>
   <p>
    == Distribuzione è ambiente ==
   </p>
   <p>
    A lingua di diavulu hà un areale atlanticu-mediterraniu, chì si stende da a penisula iberica è da u nordu Africa sinu à a Turchia. Hè abbastanza prisente in Corsica. In Italia si trova soprattuttu in l'arie custiere tirreniche è annantu à l'isule. Hè rara annantu à u virsante adriaticu, eccittuatu in Puglia induve ellu hè abbastanza cumunu. Hè incerta a prisenza in Sicilia . In Francia cuntinentale, si trova in Pruvenza.
   </p>
   <p>
    A lingua di diavulu si trova in i prati umiti, in l'ulivete, in e castagnete è in e quercete, sinu à 1100 m d'altitudine.
   </p>
   <p>
    == Ripruduzione ==
   </p>
   <p>
    Com'è a maiò parte di e spezie di Serapias si riproduce per impullinazione entumofila grazia à l'opera di l'insetti pronubi chì si cullocanu à l'internu di l'elmu tipalicu.
   </p>
   <p>
    == Tassunumia ==
   </p>
   <p>
    A spezia appartene à u gruppu  Serapias vomeracea (sezzione Bilamellaria).
   </p>
   <p>
    U numeru cromusomicu di a lingua di diavulu hè 2n=36.
   </p>
   <p>
    === Ibridi ===
   </p>
   <p>
    Serapias cordigera pò dà vita à ibridi incù altre spezie di Serapias trà e quale :
   </p>
   <p>
    Serapias x ambigua Rouy ex E.G.Camus (1892) (S. cordigera x S. lingua)
   </p>
   <p>
    Serapias x godferyi A. Camus (1926) (S. cordigera x S.neglecta)
   </p>
   <p>
    Serapias x gennaioi A. Turcu &amp; P.Medagli (2011) (S. cordigera x Serapias orientalis apulica)
   </p>
   <p>
    Serapias x halacsyana Soó (1931) (S. cordigera x S. bergonii)
   </p>
   <p>
    Serapias x kelleri A.Camus (1926) (S. cordigera x S. vomeracea)
   </p>
   <p>
    Serapias x provincialis H. Baumann &amp; Künkele, (1989) (S. cordigera x S. olbia)
   </p>
   <p>
    Serapias x rainei E.G. Camus (S. cordigera x S. parviflora)
   </p>
   <p>
    Hè statu inoltre discrittu un ibridu intergenericu incù u generu Anacamptis:
   </p>
   <p>
    x Serapicamptis debeauxii (E.G.Camus) J.M.H.Shaw, 2005 (A. papilionacea x S. cordigera)
   </p>
   <p>
    === Spezia simile ===
   </p>
   <p>
    A lingua di diavulu si sceglie da Serapias neglecta per via di a culurazione più scura ch'è u labellu è per l'ipochilu guasi cumplittamente cupartu da l'elmu tipalicu.
   </p>
   <p>
    == Prutezzione==
   </p>
   <p>
    Com'è tutte l'urchidee, a lingua di diavulu hè prutetta da a cunvinzione internaziunale di Washington (CITES) chì interdisce u cummerciu di e spezie di fauna è di flora minacciate di sparizione.
   </p>
   <p>
    == In Corsica ==
   </p>
   <p>
    A lingua di diavulu hè cumuna in Corsica.
   </p>
   <p>
    == Note ==
   </p>
   <p>
    == Referenze ==
   </p>
   <p>
    Conrad, Marcella,  I corsi è e piante salvatiche, avà è innanzi, 1981], [[Adecec]
   </p>
   <p>
    Gamisans, Jacques (1996), A flora endemica di Corsica - La flore endémique de Corse, Edisud (in francese)
   </p>
   <p>
    == Da vede dinù ==
   </p>
   <p>
    Orchidee salvatiche di Corsica
   </p>
   <p>
    Orchidee salvatiche in Italia
   </p>
   <p>
    Anacamptis pyramidalis
   </p>
   <p>
    Labellu
   </p>
   <p>
    Lingua di ghjallu
   </p>
   <p>
    Mosca cavallina
   </p>
   <p>
    Ofride gialla
   </p>
   <p>
    Orchis ustulata
   </p>
   <p>
    Ufridi neru
   </p>
   <p>
    Orchidaceae
   </p>
   <p>
    Flora di Corsica
   </p>
  </body>
 </text>
</TEI>
