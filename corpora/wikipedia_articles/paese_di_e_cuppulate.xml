<TEI>
 <teiHeader>
  <fileDesc>
   <titleStmt>
    <title>
     Paese di e Cuppulate
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Paese%20di%20e%20Cuppulate"/>
     <date>
      2018-10-06T11:48:35Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Paese di e Cuppulate
   </head>
   <p>
    U Paese di e Cuppulate hè un stabilimentu situatu annantu à a cumuna di Moltifau à u locu dettu Tizzarella, à l'intrata di e Gole di l'Ascu, annantu à a sponda sudu di a vadina l'Ascu chì n'hè spiccatu da u stradone D147. U Paese di e Cuppulate hè statu accunciatu annantu à unu spaziu di 10 ettari.
   </p>
   <p>
    U Paese di e Cuppulate hè gistitu da u Parcu Naturale Regiunale di Corsica, incù l'aiutu di a cumuna di Moltifau, a Direzzione Regiunale di l'Ambiente, a Cullittività Territuriale di Corsica, a SOPTOM (Stazione d'Ossirvazione è di Prutezzione di e cuppulate è di i so Mezi) Corsica, a SOPTOM Gonfaron è a Direzzione Départementale di a Ghjuventù è di i Sporti.
   </p>
   <p>
    U paese hà per vucazione d'infurmà è di sinsibilizà u pubblicu à a prutezzione di a cuppulata d'Hermann, d'allivà in un mezu prutettu un gruppu d'animali destinati à u ripupulamentu di l'ambiente naturale.
   </p>
   <p>
    A cuppulata d'Hermann hè una cuppulata terranea chì face parte di l'animali minacciati di sparizione. Hè à 'ssu titulu ch'ella hè prutetta.
   </p>
   <p>
    U spaziu di u paese hè divisu in sittori riservati à e cuppulate d'Hermann, à l'altre cuppulate di Corsica è à e cuppulate di u mondu. Un compulu di riproduzione è un spaziu dedicatu à l'allevu ci sò stallati.
   </p>
   <p>
    ==Scagnu d'accuglienza==
   </p>
   <p>
    Intornu à u Paese di e Cuppulate, ci hè u stradellu di scuperta di Tizzarella L'Omu è a Furesta d'una lunghezza di 1 650 m. A visita (in tempu estivu) smarra da u scagnu d'accuglienza, dura un'ora è tratta di setti temi (arburu morte arburu di vita, u fiumicellu, l'arburu è u soffia pueticu, u compulu, u tempu di i pastori, miti è ligende, u focu u ventu a furesta).
   </p>
   <p>
    == Note ==
   </p>
   <p>
    ==Da vede dinù==
   </p>
   <p>
    Cuppulata d'Hermann
   </p>
   <p>
    Moltifau
   </p>
   <p>
    Parcu Naturale Regiunale di Corsica
   </p>
   <p>
    Ambiente
   </p>
   <p>
    Fauna di Corsica
   </p>
  </body>
 </text>
</TEI>
