<TEI>
 <teiHeader>
  <fileDesc>
   <titleStmt>
    <title>
     Voceru di Maria Felice di Calacuccia
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Voceru%20di%20Maria%20Felice%20di%20Calacuccia"/>
     <date>
      2019-10-03T11:21:12Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Voceru di Maria Felice di Calacuccia
   </head>
   <p>
    U Voceru di Maria Felice di Calacuccia hè tipicu di i voceri di Corsica. Issu voceru, originariu di Calacuccia, in Niolu, hè statu cumpostu da una surella, Maria Felice, dopu à a morte di u so fratellu, chì si chjamava Lariu.
   </p>
   <p>
    == U voceru ==
   </p>
   <p>
    Eu filava la mio rocca,
   </p>
   <p>
    Quandu intesu un gran' rumore
   </p>
   <p>
    Era un colpu di fucile,
   </p>
   <p>
    Ch'è m'intrunò in lu core
   </p>
   <p>
    Parse ch'unu mi dicissi :
   </p>
   <p>
    Corri ; u to fratellu more.
   </p>
   <p>
    Corsu in camera suprana,
   </p>
   <p>
    È spalancaiu la porta.
   </p>
   <p>
    Hò livatu ind'è lu core,
   </p>
   <p>
    Disse, è eiu cascaiu morta
   </p>
   <p>
    S'allora nun morsu anch'eiu
   </p>
   <p>
    Una cosa mi cunforta.
   </p>
   <p>
    Vogliu veste li calzoni,
   </p>
   <p>
    Vogliu cumprà la terzetta.
   </p>
   <p>
    Per mustrà la to camisgia
   </p>
   <p>
    Tantu nimu nun aspetta,
   </p>
   <p>
    À taglià si la so barba
   </p>
   <p>
    Dopu fatta la vindetta.
   </p>
   <p>
    À fà ne la to vindetta
   </p>
   <p>
    Quale voli chì ci sia?
   </p>
   <p>
    Mammata vicinu à more?
   </p>
   <p>
    O la surella Maria?
   </p>
   <p>
    Si Làriu ùn era mortu,
   </p>
   <p>
    Senza strage nun finia !
   </p>
   <p>
    D'una razza cusì grande
   </p>
   <p>
    Lasci solu una surella,
   </p>
   <p>
    Senza cugini carnali
   </p>
   <p>
    Povera, orfana, è zitella.
   </p>
   <p>
    Ma per fà la to vindetta,
   </p>
   <p>
    Sta sicuru, basta anch'ella.
   </p>
   <p>
    == Referenze ==
   </p>
   <p>
    Salvatore Viale, Canti popolari corsi, 1855, Fabiani:Bastia
   </p>
   <p>
    Voceru
   </p>
  </body>
 </text>
</TEI>
