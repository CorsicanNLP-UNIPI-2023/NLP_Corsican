<TEI>
 <teiHeader>
  <fileDesc>
   <titleStmt>
    <title>
     Nanna di Cuscionu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Nanna%20di%20Cuscionu"/>
     <date>
      2019-10-03T11:20:24Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Nanna di Cuscionu
   </head>
   <p>
    A Nanna di Cuscionu (o Nanna di Cuscione) hè una nanna di Corsica. Issa nanna hè tipica di a rigioni di u Taravu. Hè mintuvata da Salvatore Viale è Niccolò Tommaseo in i so Canti pupulari corsi.
   </p>
   <p>
    == A nanna ==
   </p>
   <p>
    Ninninà, la mia diletta;
   </p>
   <p>
    Ninninà, la mia speranza.
   </p>
   <p>
    Seti voi la mia barchetta
   </p>
   <p>
    Chì cammina cun baldanza;
   </p>
   <p>
    Quidda chì nun temi venti
   </p>
   <p>
    Nè timpesti di lu mari.
   </p>
   <p>
    Addurmenta ti parpena
   </p>
   <p>
    Feti voi la ninnani.
   </p>
   <p>
    Carica d'oru è di perli
   </p>
   <p>
    Carica di merci è panni;
   </p>
   <p>
    Li veli sò di bruccatu
   </p>
   <p>
    Vinuti da mari in dà ni
   </p>
   <p>
    Li timoni d’oru fini
   </p>
   <p>
    Cun li lavuri più rari.
   </p>
   <p>
    Addurmenta ti parpena
   </p>
   <p>
    Feti voi la ninnani.
   </p>
   <p>
    Quandu poi nascisti vui
   </p>
   <p>
    Vi purtonu à battizà ni:
   </p>
   <p>
    La cummari fù la luna
   </p>
   <p>
    È lu soli lu cumpari:
   </p>
   <p>
    I steddi, chì erani in celi
   </p>
   <p>
    D’oru aviani li cuddani.
   </p>
   <p>
    Addurmenta ti parpena
   </p>
   <p>
    Feti voi la ninnani.
   </p>
   <p>
    L'aria riturnò sirena
   </p>
   <p>
    Tutta piena di splindori:
   </p>
   <p>
    Ancu li setti pianetti
   </p>
   <p>
    V’hani infusu li so doni.
   </p>
   <p>
    Ottu dì fecini festa
   </p>
   <p>
    Tutti quanti li pastori.
   </p>
   <p>
    Addurmenta ti parpena
   </p>
   <p>
    Feti voi la ninnani.
   </p>
   <p>
    Nun s’intesi altru ch'è soni;
   </p>
   <p>
    Nun si vidi altru ch'è danzi
   </p>
   <p>
    Par la vaddi di Cuscionu
   </p>
   <p>
    È in tutti li vicinanzi.
   </p>
   <p>
    Boccanera cun Falconi
   </p>
   <p>
    Feci festa à li so usanzi.
   </p>
   <p>
    Addurmenta ti parpena
   </p>
   <p>
    Feti voi la ninnani.
   </p>
   <p>
    Quandu sareti majori
   </p>
   <p>
    Passareti pa li piani
   </p>
   <p>
    L’arbi turnarani fiori;
   </p>
   <p>
    L'oliu sarani li funtani;
   </p>
   <p>
    Turnarà balsamu fini
   </p>
   <p>
    Tutta l'acqua di lu mari.
   </p>
   <p>
    Addurmenta ti parpena
   </p>
   <p>
    Feti voi la ninnani.
   </p>
   <p>
    È tutti quisti muntagni
   </p>
   <p>
    Carcarani di picurini;
   </p>
   <p>
    È sarani tondi è mansi
   </p>
   <p>
    Tuttt i cervi è li muvrini
   </p>
   <p>
    È li volpi cun l’astori
   </p>
   <p>
    Fughjarani da sti cunfini.
   </p>
   <p>
    Addurmenta ti parpena
   </p>
   <p>
    Feti voi la ninnani.
   </p>
   <p>
    Seti voi l'arba cannedda
   </p>
   <p>
    Seti voi l'arba barona;
   </p>
   <p>
    Quidda chì nasci in Bavedda
   </p>
   <p>
    Quidda chì nasci in Cuscionu:
   </p>
   <p>
    Seti voi l’arba muvredda
   </p>
   <p>
    Quidda chì pasci i muntona
   </p>
   <p>
    Di babbonu è di la mamma
   </p>
   <p>
    Seti voi lu strappacori.
   </p>
   <p>
    Addurmenta ti parpena
   </p>
   <p>
    Feti voi la ninnani.
   </p>
   <p>
    == Da veda dinò ==
   </p>
   <p>
    a nanna di u Cuscionu
   </p>
   <p>
    a nanna di Palleca
   </p>
   <p>
    == Rifarenzi ==
   </p>
   <p>
    Salvatore Viale, Canti popolari corsi, 1855, Fabiani:Bastia
   </p>
   <p>
    N. Tommaseo, 1841, Canti popolari - Canti toscani, corsi, illirici, greci, Venezia
   </p>
   <p>
    A. L. A. Fée, Voceri, Canti pupulari di a Corsica, 1850, Derivaux
   </p>
   <p>
    Nanna di Corsica
   </p>
  </body>
 </text>
</TEI>
