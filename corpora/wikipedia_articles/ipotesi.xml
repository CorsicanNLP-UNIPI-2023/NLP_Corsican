<TEI>
 <teiHeader>
  <fileDesc>
   <titleStmt>
    <title>
     Ipotesi
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Ipotesi"/>
     <date>
      2014-03-23T14:26:33Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Ipotesi
   </head>
   <p>
    Un'ipotesi (o iputesa) (da u grecu anticu ὑπόϑεσις hypothesis, cumpostu da hypo, "sottu" è thesis, "pusizione", o ancu suppusizione) hè a premessa suttesa à un raghjunamentu o à una dimustrazione.
   </p>
   <p>
    U significatu di a parola à l'urighjine era un'idea intellighjente o un metudu matematicu capace di semplificà i calculi, ma chì ùn era micca necessariamente reale. Incù questu significatu u Cardinal Bellarmine usò a parola quandu avvertì Galileo Galilei di ùn trattà u muvimentu di a Terra cum'è reale.
   </p>
   <p>
    In l'usu cumunu, un'ipotesi hè un'idea pruvisoria di a quale u valore deve esse accertatu. L'ipotesi richede quindi unu sforzu da parte di i ricercatori per cunfermà la o nigà la. In u metudu iputeticu-deduttivu, un'ipotesi duveria esse falsificabile, o ancu duveria esse pussibile di pruvà la falsa.
   </p>
   <p>
    A parola "ipotesi" hè stata usata in un modu micca currettu per l'ipotesi di Riemann, chì duveria esse più prupriamente chjamata cunghjettura.
   </p>
   <p>
    Per esempiu, una persona chì ghjugnein un paese è chì vede una pecura bianca, puderia furmulà l'ipotesi ch'è tutte e pecure di quellu paese sianu bianche.
   </p>
   <p>
    Questa pò esse cunsiderata un'ipotesi in quantu hè falsificabile, vene à dì, pò esse pruvatu u cuntrariu: basta à vede una sola pecura di un antru culore.
   </p>
   <p>
    A tesi hè a prupusizione di a quale si vole accertà a verità. U raghjunamentu chì ci vole à suvità per ghjugne à una tale verità si chjama dimustrazione.
   </p>
   <p>
    ==Parole currelate==
   </p>
   <p>
    Tesi
   </p>
   <p>
    Teurema
   </p>
   <p>
    Teuria
   </p>
   <p>
    Philosophiae Naturalis Principia Mathematica per a pusizione di Isaac Newton riguardu e ipotesi, "Hypotheses non fingo".
   </p>
   <p>
    Matematica
   </p>
   <p>
    Metudu scentificu
   </p>
  </body>
 </text>
</TEI>
