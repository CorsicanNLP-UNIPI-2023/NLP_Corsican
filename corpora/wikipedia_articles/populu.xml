<TEI>
 <teiHeader>
  <fileDesc>
   <titleStmt>
    <title>
     Populu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Populu"/>
     <date>
      2015-07-07T21:48:08Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Populu
   </head>
   <p>
    Populu pò difinì, in ghjinirali, un gruppu spicificu d'essari umani accumunati da un sintimentu d'appartinenza, pussidendu o menu carattiristichi cumuni quali lingua, cultura, rilighjoni o naziunalità.
   </p>
   <p>
    Pà certi un populu hè l'insemi di li cittadini d'unu statu, ancu s'iddu in quistu casu si duvaria aduprà la parola pupulazioni, ch'hè l'insemi di i parsoni fisichi risidenti in lu tarritoriu d'unu statu.
   </p>
   <p>
    Altra cosa ancora hè la nazioni, cunsidarata comu custituita da parsoni chì cundividini un ligamu suciali è culturali.
   </p>
   <p>
    Par asempiu, lu Vechju Tistamentu faci rifirimentu à lu populu di Mosè, chì veni cunsidaratu una nazioni, una rilighjoni è una cultura.
   </p>
   <p>
    Firmendu chjari li ghjusti difinizioni di nazioni riguardu à la cumunanza di lingua, di custumi è di istituzioni suciali, è di populu riguardu lu sintimentu d'appartinenza, li paroli nazioni è populu venini cuntinuamenti cunfusi trà iddi fin'à sustituì l'una cù l'altra.
   </p>
   <p>
    In la Dichjarazioni Univirsali di li Diritti Cullittivi di li Populi (CONSEU - Barcellona, 27 maghju 1990), s'afferma:
   </p>
   <p>
    "Ugni cullittività umana ch'aghjia un rifirimentu cumunu, una so cultura è una so tradizioni storica, sviluppati si in un tarritoriu giugraficamenti ditarminatu (...) custituighja un populu.
   </p>
   <p>
    Ugni populu hà lu drittu cussì d'adintificà si.
   </p>
   <p>
    Ugni populu hà lu drittu à affrancà si nazioni."
   </p>
   <p>
    Sicundu quisti cuncetti è in cunforma à li lingui francesa è inglesa, la parola nazioni tendi à piddà un significatu più puliticu ch'è culturali, mentri la parola populu tendi à piddà un significatu più culturali.
   </p>
   <p>
    ==Da vede dinò==
   </p>
   <p>
    Sardi (populu)
   </p>
   <p>
    Etnulugia
   </p>
  </body>
 </text>
</TEI>
