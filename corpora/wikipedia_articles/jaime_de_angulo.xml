<TEI>
 <teiHeader>
  <fileDesc>
   <titleStmt>
    <title>
     Jaime de Angulo
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Jaime%20de%20Angulo"/>
     <date>
      2017-02-12T20:05:08Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Jaime de Angulo
   </head>
   <p>
    Jaime de Angulo (1887 - 1950) hè statu un linguistu, rumanzieru, è etnomusicolugu americanu.
   </p>
   <p>
    == Biugrafia ==
   </p>
   <p>
    Natu in Parigi da parenti spagnoli, vensi à i Stati Uniti in u 1905 per diventà cow-boy. Si stabilì dopu in San Francisco, listessu annu ch'è u terramutu (1906). Campò stranamente, essendu à quandu vaccaghju, à quandu duttore è psicolugu. Pruvò dinù à tumbà si tagliendu si a gola, in Berkeley. Diventò linguistu, è cuntribuì à a ricunniscenza di i populi indigeni di u nordu di a California.
   </p>
   <p>
    Cuminciò a so carriera à l'università di California, in Berkeley, in l'annate 1920 è dopu u so matrimoniu incù L. S. Nancy Freeland. Mentre 'ssu periodu, ellu è a so moglia camponu drentu à parechje tribù califurniane è cù u fine di studià ne e culture è modi di vita. De Angulo era particularmente interissatu in u studiu di a semantica è di a grammatica di i sistemi linguistichi tribali. Fubbe dinù fonetistu, è un piunieru di u studiu di l' etnomusicolugia di i populi nordamericani. Cuntribuì à cunsirvà l'arrigistramenti sunori di 'ssi populi. De Angulo currispondia incù altre figure di l'etnolugia : Franz Boas, Alfred L. Kroeber, è Edward Sapir. Ricivì un aiutu cunsiderevule da a fundazione Boas's Committee on American Native Languages.
   </p>
   <p>
    Versu a fine di a so vita, De Angulo ebbi una vita di zingaru, è ciò dopu a so friquenza di e tribù americane, è in seguitu à un accidente di vittura in u 1933. Si ritirò in un postu isulatu, in Big Sur. Scrissi l'opere, è in particulare fole, in u modu di i coyote tales di e tribù nordamericane. Ezra Pound u cugnumò " the American Ovid " (l'" Ovidiu americanu ") è William Carlos Williams dissi d'ellu ch'ellu era "un di i più scrittori di prima trinca ch'eiu avissi scuntratu". Inspirò i travagli di u linguistu Jack Spicer, u pueta Robert Duncan. Apparisce dinù in l'opere di Jack Kerouac è di Henry Miller. Fubbe dinù un amicu di Harry Partch, Robinson Jeffers, Henry Cowell, Carl Jung è D. H. Lawrence.
   </p>
   <p>
    == Opere ==
   </p>
   <p>
    Coyote Man and Old Doctor Loon
   </p>
   <p>
    Coyote's Bones
   </p>
   <p>
    Indians in Overalls
   </p>
   <p>
    Indian Tales, Hill and Wang, 1953
   </p>
   <p>
    The Lariat
   </p>
   <p>
    Old Time Stories, Vulumu 1 : Shabegok, Turtle Island Foundation, 1976
   </p>
   <p>
    Old Time Stories, Vulumu 2 : How The World Was Made, Turtle Island Foundation, 1976
   </p>
   <p>
    == Note ==
   </p>
   <p>
    == Bibliugrafia ==
   </p>
   <p>
    Bob Callahan, A Jaime d'Angulo Reader
   </p>
   <p>
    Peter Garland, The Music of the California Indians
   </p>
   <p>
    Gui d'Angulo (zitella di Jaime), Jaime in Taos: The Taos Papers of Jamie d'Angulo
   </p>
   <p>
    Gui d'Angulo, The Old Coyote of Big Sur: The Life of Jaime d'Angulo
   </p>
   <p>
    Henry Miller, A Devil in Paradise
   </p>
   <p>
    ==Ligami==
   </p>
   <p>
    Jaime de Angulo è i Pit River, Una cronica di Stefanu Cesari, Tonu è Timpesta], 201
   </p>
   <p>
    Etnomusicolugu
   </p>
   <p>
    Pueta americanu di u seculu XX
   </p>
   <p>
    Antropolugu americanu
   </p>
   <p>
    Rumanzieru americanu di u seculu XX
   </p>
  </body>
 </text>
</TEI>
