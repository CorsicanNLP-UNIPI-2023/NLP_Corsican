<TEI>
 <teiHeader>
  <fileDesc>
   <titleStmt>
    <title>
     Procusti
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Procusti"/>
     <date>
      2015-07-02T15:12:20Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Procusti
   </head>
   <p>
    In a mitulugia greca classica Procusti (o Procuste) (da u tarmini grecu Προκρούστης, Prokroustês, chì significheghja "u stiradori"; Procrustes in latinu) hè u sopranomu di un briganti grecu di nomu Damasti (o ancu Polipèmoni) chì, impustatu annantu à u monti Coridaddu, in l'Attica, longu a via sacra trà Eleusi è Atena, agrissava i viandanti è i straziava battendu li incù un marteddu annantu à un'alcudina à forma di lettu scavata in a roccia o metallica. I disgraziati erani infatti stirati à forza s'eddi erani troppi corti, o amputati in casu mai ch'eddi dipassavani da u lettu. Ulteriori intarpritazioni di u mitu (chì divintarani preduminanti) affirmavani inveci chì Damasti pussidissi dui letti, unu moltu cortu è unu moltu longu: turmintava è uccidia i viandanti stirendu quiddi di bassa statura annantu à u lettu longu è amputendu i membra di quiddi d'alta statura avanzanti da u lettu cortu. Damasti fù scunfittu è uccisu da Teseiu chì u scuntrò mentri ch'eddu si ricava da Atena à Trezeni; u custrinsi à listessu suppliziu ch'eddu impunia à i so vittimi. Incù a locuzioni "lettu di Procusti" o "lettu di Damasti", dirivata da stu mitu, s'indicheghja u tentativu di riducia i personi à un solu mudeddu, un solu modu di pinsà è di agiscia, o più genericamenti una situazioni difficiuli è intullarabili o una cundizioni di spiritu turmintosa.
   </p>
   <p>
    ==Da veda==
   </p>
   <p>
    Atena
   </p>
   <p>
    Coridaddu
   </p>
   <p>
    Damasti
   </p>
   <p>
    Eleusi
   </p>
   <p>
    Mitulugia
   </p>
  </body>
 </text>
</TEI>
