<TEI>
 <teiHeader>
  <fileDesc>
   <titleStmt>
    <title>
     Natalellu di Rusiu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Natalellu%20di%20Rusiu"/>
     <date>
      2019-04-08T11:20:03Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Natalellu di Rusiu
   </head>
   <p>
    Natale Sarocchi, dettu Natalellu di Rusiu (Rusiu, 28 ghjugnu di u 1839 - Rusiu, 7 marzu di u 1916) hè statu un pueta corsu, chì hà scrittu puesie in lingua corsa è taliana.
   </p>
   <p>
    == Biugrafia ==
   </p>
   <p/>
   <p>
    Natale Sarocchi hè esciutu d'una famiglia abbastanza asgiata, originaria di u paese di Rusiu.
   </p>
   <p>
    U so babbu, Stefanu Sarocchi dettu Cacarenu, era natu in u 1796. Pruprietariu di boi,  era un pueta in lingua corsa è taliana, "un omu pienu di spiritu", scrive Roccu Multedo. A so mamma era nata in u 1808. Era maritatu incù Maria Antonia Sarocchi detta Tolla, a so cucina di terzu, chì n'hà avutu ottu zitelli (4 masci è 4 femine). A so prufissione fù quella di mulinaghju da u 1860 sinu à u 1914, chì tandu u so mulinu fubbe distruttu da un incendiu.
   </p>
   <p>
    Chjamatu da l'armata, scrisse tandu u sunettu Partenza, u so prima puema cumpostu u 1a frivaghju di u 1861. Incaricatu di famiglia, in u 1866 fù liberatu di tutta obbligu militarescu, à a vigilia di a guerra di 1870-1871.
   </p>
   <p>
    Natalellu pussedia una casa riditata di a so famiglia in Rusiu.
   </p>
   <p>
    Pueta dapoi a so zitillina, Natalellu era passiunatu dinù per a musica. In i so puemi, parla di Smenticone, un famosu sunadore di viulinu chì friquintava u paese di Rusiu à un'epica induve u paese ùn era culligatu incù u steriore da nissuna strada. Un passaghju imprudata à spessu era l'ascensione di u Monte Pianu Magiore (1451 m), trà Sermanu (Boziu) è Rusiu.
   </p>
   <p>
    Cantore di Rusiu, Natalellu era unu pueta di lingua taliana è corsa guasi cumplittamente sminticatu.
   </p>
   <p>
    Eppuru, Benedettu Sarocchi li hà cunsacratu in u 1993 un assaghju sottu à u titulu Natalellu Sarocchi, pueta di Rusiu, è Maria Francia Bereni-Canazzi ùn l'hà micca sminticatu nemmenu in a so Inchiesta in San Lorenzu annantu à l'opinione faccia à u Diavule
   </p>
   <p>
    Li accadia dinù qualchì volta di scrive puemi cummandati da l'amurosu dilusi.
   </p>
   <p>
    Autodidattu, avia imparatu solu à leghje è à scrive in talianu, a sola lingua chì in usu à l'epica in litteratura.
   </p>
   <p>
    == Opere ==
   </p>
   <p>
    Natale Sarocchi hà scrittu assai puemi. I prima tempi,  dittava i so puemi à u curatu di u paese o à persone litterate. Ma molte di e so opere sparitinu à u mumentu di l'incendiu di u so mulinu.
   </p>
   <p>
    Ùn cisserà in numerosi puemi, d'oppone si à u castigu ch'ellu era tandu u banditismu. Parcipava ancu à e ghjustre puetiche di chjam' è rispondi incù l'impruvisadori lucali. Natalellu hà parlatu dinù in versu, di a guerra di 1870-1871 guasi cù a manera d'unu currispundente di guerra.
   </p>
   <p>
    Numerosi sò i so puemi chì sò stati stampati in Le Petit Marseillais, u Messager Corse o A tramuntana à a quale Natalellu cuntribuì regularmente à a fine di u seculu.
   </p>
   <p>
    U so ultimu puema A guerra di u 1914 (A Vittoria di a Marna) in 70 strufate fubbe cunsacratu à a guerra di 1914.
   </p>
   <p>
    == Bibliugrafia ==
   </p>
   <p>
    Roccu Multedo in Natalellu di Rusiu - Stampa Petru Dumenicu Sammarcelli, Biguglia, aprile 2001
   </p>
   <p>
    == Note ==
   </p>
   <p>
    ==Da vede dinù==
   </p>
   <p>
    Rusiu
   </p>
   <p>
    Pueta in lingua corsa
   </p>
  </body>
 </text>
</TEI>
