<TEI>
 <teiHeader>
  <fileDesc>
   <titleStmt>
    <title>
     Vincent Stagnara
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Vincent%20Stagnara"/>
     <date>
      2015-07-03T16:10:41Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Vincent Stagnara
   </head>
   <p>
    Vincent Stagnara (1950-2010) fubbe un avucatu è omu puliticu corsu.
   </p>
   <p>
    ==Biugrafia==
   </p>
   <p>
    Diplumatusi in legge à Marseglia, unu di i so primi prucessi fù in u 1975 quand’ellu diventò u difensore d’Edmondu Simeoni dopu à l’affare d’Aleria.
   </p>
   <p>
    Qualchi anni dopu, in u 1979, fù unu di i difensori di u prucessu dettu di i 21: u primu prucessu di i primi militanti clandestini di u FLNC.
   </p>
   <p>
    Dopu à què, fù prisente ind’ogni prucessu ligatu à u muvimentu corsu, à tal’puntu chì averebbe fattu parte di a lista di cinque militanti corsi ch’è i servizii sicreti francesi vulianu tumbà (i quattru altri eranu Iviu Stella, Petru Poggioli, Alanu Orsoni è Leo Battesti).
   </p>
   <p>
    Bastonnieru di u tribunale di Bastia in u 1985, è militante di prim’ora, avia cumminciatu in u PSU per andà à l’ARC, è in l’anni ottanta, à a Cuncolta Naziunalista (da a quale dinveterà Sicretariu Ghjenerale), fù unu di l’avucati corsi i più famosi.
   </p>
   <p>
    Unu di i so successi i più grandi fù, à a fine di l’anni ottante, a cundannazione di u statu francese à a Corte Internaziunale per fatti di turtura nant’à un indipendentistu corsu: Felice Tomasi (firmatu 5 anni in prighjone illeghjitimamente).
   </p>
   <p>
    Fubbe dinù unu di i difensori di Yvan Colonna accusatu di avè tumbatu u prifettu Claude Erignac.
   </p>
   <p>
    Dopu à a creazione di Corsica Nazione in u 1992, pigliò e so distanze incù u muvimentu senza mai rinegà e so idee, firmendu sempre l’avucatu brigliante ch’ellu hè sempre statu.
   </p>
   <p>
    Ultimamente, participò à a cuncezzione di Corsica Libera".
   </p>
   <p>
    ==Da vede dinò==
   </p>
   <p>
    Ripublica Corsa
   </p>
   <p>
    Edmondu Simeoni
   </p>
   <p>
    Biugrafia
   </p>
   <p>
    Corsu
   </p>
  </body>
 </text>
</TEI>
