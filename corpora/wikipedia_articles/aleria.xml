<TEI>
 <teiHeader>
  <fileDesc>
   <titleStmt>
    <title>
     Aleria
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Aleria"/>
     <date>
      2018-11-10T12:48:56Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Aleria
   </head>
   <p>
    Aleria  hè una cumuna di u dipartimentu di a Corsica suprana.
   </p>
   <p>
    == Geografia ==
   </p>
   <p/>
   <p>
    Aleria hè situata in u centru maiore di a parte centrale di a costa urientale di l'isula. Si trova circa à metà strada trà Bastia è Portivechju, in una zona di pianura à a foce di u fiume Tavignanu, secondu di a Corsica.
   </p>
   <p>
    == Storia ==
   </p>
   <p>
    In u 565 a.C. i coloni grechi focei fundonu quì un emporiu cù lu nome di Alalia (Ἀλαλίη in grecu anticu) .
   </p>
   <p>
    A parte da u 546 a.C., dopu à a cunquista di a Lidia è di a Ionia da parte di Ciru u Grande, l'emporiu fù incrementatu da a ghjunta di i Focei profughi da à cità ionica.
   </p>
   <p>
    Siguendu Erodotu, a cità vene subitu in cuntrastu cù l'Etruschi è i Cartaghjinesi chì si cunfederonu per attaccà la.
   </p>
   <p>
    A guerra si cumpiì cù à Battaglia di Alalia avvenuta, trà u 540 a.C. è u 535 a.C., in l'acque di a cità è duve a flotta focea, cù e so 60 pentecontere, frunteghjaronu una flotta di dimensione doppie.
   </p>
   <p>
    In a battaglia navale i Focei riuscinu à respinghje i nemichi subendu però grave perdite: quaranta di e so navi eranu distrutte. E rimanente, danneghjate in i rostri, ùn eranu micca utilizabile per à guerra.
   </p>
   <p>
    L'esitu di a guerra li cunvinse à abbandunà a cità per dirighje si versu l'Italia meridiunale, duve fundonu Elea.
   </p>
   <p>
    Da 'ssu mumentu à Corsica passò sottu u cuntrollu cartaghjinese è etruscu.
   </p>
   <p>
    In u 259 a. C., durante à prima guerra punica, vene uccupata da i Rumani è cambiò u nome in Aleria.
   </p>
   <p>
    Sottu Augustu diventa capilocu di l'isula ghjugnendu à avè circa 20.000 abitanti.
   </p>
   <p>
    U cristianesimu arrivò intornu à u 60 d.C. Vi fu martirizata Santa Devota, patrona di u Principatu di Monacu versu u IIIu seculu.
   </p>
   <p>
    L'uccupazione vandala fù l'iniziu di u decadimentu di Aleria finch'è i Saraceni ùn la distrussenu cumpletamente.
   </p>
   <p>
    U colpu di grazia arrivò cù l'impadulamentu di u portu è a ghjunta di a malaria chì custrinse l'abitanti à migrà versu l'internu. Intornu à u 1240 Aleria fu assughjettata à a Repubblica Marinara di Pisa, finch'è ùn divente ghjenuvese dopu à a scunfitta pisana à a Meloria in u 1284. In u 1572 i ghjenuvesi custruirunu u forte di Mantra à presidiu di a foce di u Tavignanu è ci mandarunu abitanti di u locu. In u 1840 fù u scrittore francese Prosper Mérimée à scopre i resti di l'antica cità. In u 1920 cuminciònu i primi scavi veri è propri.
   </p>
   <p>
    == Avvenimenti recenti ==
   </p>
   <p>
    U 21 d'aostu 1975, una decina di omi, cù l'aiutu di u duttore naziunalista di Corti Edmond Simeoni entronu è occuponu a casa colonica Depeille di un viticultore di Aleria di urighjine pedi  neru, suspettatu d'esse mischjatu in unu scandalu finanziariu. U capu di l'Azione reghjunalista Corsa (ARC) fece cunnosce e raghjoni di l'uccupazione:
   </p>
   <p>
    &gt;
   </p>
   <p>
    U cumunicatu di l'indipendentisti di u 21 aostu 1975 in francese: &gt;
   </p>
   <p>
    U CRS (Compagnie républicaine de sécurité) è 1200 gendarmi circundarunu l'edificiu, cù l'appoghju di blindati è di elicotteri fermandu in attesa di riceve l'ordine d'assale la.
   </p>
   <p>
    Venneri 22 aostu fù dumandatu à l'uccupanti di a casa colonica Depeille d'arrende si ma, dopu à una sparatoria chì fece due morti trà i gendarmi è un feritu grave trà li manifestanti fora da à casa colonica, venne datu l'ordine. Ghjunsenu novi rinforzi cù l'elicotteri è a folla pruvò di furzà i blocchi di a pulizia, cantandu l'innu corsu è incindandu i resti di a casa colonica è di e cantine cunfinanti.
   </p>
   <p>
    Per tutta a notte Bastia fù teatru di feroci scontri trà manifestanti indipendentisti è gendarmi.
   </p>
   <p>
    L'ARC si dissolse u 27 aostu è questu pruvocò novi scontri à Bastia, chì si cunclusenu cù un mortu è parechji feriti trà i giandarmi mandati da a Francia cuntinentale.
   </p>
   <p>
    U dramma di Aleria purtò à a luce u prublema di a ghjestione di e finanze è di a pulitica lucale, è purtò à un boicuttaghju di i vini corsi. Si parla di questu mumentu di a storia corsa come "I tre minuti chì sveglionu a Corsica" fendu ne risorghje u naziunalismu.
   </p>
   <p>
    == Museu dipartimentale d'archeologia Ghjilormu Carcopino ==
   </p>
   <p/>
   <p>
    U Museu dipartimentale d'archeologia Ghjilormu Carcopino stà in forte di Matra.
   </p>
   <p>
    Uni pochi d'ogetti esposti :
   </p>
   <p>
    == Altri monumenti ==
   </p>
   <p/>
   <p>
    Chjesa di San'marcellu chjesa custruita in u 1462 di i ghjenuvesi nantu i resti di u domu custruitu da i pisani nantu à i resti di un edificiu di u IVu seculu.
   </p>
   <p>
    Forte di Matra di fronte à a chjesa, custruitu in u 1572 da i ghjenuvesi. In u forte hè allestitu u Museu dipartimentale d'archeologia Jérôme Carcopino duve si trovanu i resti di a necropuli prerumana è di a cità rumana, cuntene e iputese di l'insediamentu, ceramiche attiche è etrusche, utensili.
   </p>
   <p>
    Santa Laurina in un'ansa di u Tavignanu, si trova un edificiu à pianta basilicale in mattone è petra grezza di u IIIu sec., forse un edificiu termale.
   </p>
   <p>
    == Merri ==
   </p>
   <p>
    2008 - 2014 : Anghjulu Fraticelli, UMP
   </p>
   <p>
    == Citazione ==
   </p>
   <p>
    Accade chì Aleria fussi mintuvata in a litteratura è a cultura corsa. Per esempiu in i pruverbii:
   </p>
   <p>
    Aleria, Aleria, chì nun ammazza, vituperia.
   </p>
   <p>
    Aleria, di punta à Roma, i vechji tomba è i zitelli doma.
   </p>
   <p>
    Tana ricca, Aleria bella.
   </p>
   <p>
    == Referenze ==
   </p>
   <p>
    == Bibliografia ==
   </p>
   <p>
    Erodotu, Storie (1.163.1) è seguenti.
   </p>
   <p>
    Stillwell, Richard, The Princeton Encyclopedia of Classical Sites, (Editors: Richard Stillwell, William L. MacDonald and Marian Holland McAllister) (1976) ISBN 0-691-03542-3
   </p>
   <p>
    Saravelli-Retali, F. A  vita in Corsica à traversu pruverbii è detti, 1976, Don Bosco.
   </p>
   <p>
    == Ligami ==
   </p>
   <p>
    Arnestu Papi, Paesi, cità, paisola, loca citati in i pruverbii|
   </p>
   <p>
    == Da vede dinù ==
   </p>
   <p>
    Museu dipartimentale d'archeologia Ghjilormu Carcopino
   </p>
   <p>
    Forte Matra
   </p>
   <p>
    a Battaglia d'Alalia
   </p>
   <p>
    Cumuna di Corsica suprana
   </p>
   <p>
    Cumuna di Corsica
   </p>
  </body>
 </text>
</TEI>
