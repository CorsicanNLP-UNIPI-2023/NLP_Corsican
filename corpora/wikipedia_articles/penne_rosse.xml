<TEI>
 <teiHeader>
  <fileDesc>
   <titleStmt>
    <title>
     Penne Rosse
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Penne%20Rosse"/>
     <date>
      2016-08-31T09:04:40Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Penne Rosse
   </head>
   <p>
    E penne Rosse sò un inseme muntosu di Corsica, in u massicciu di u monte Cintu. Si trovanu annantu à e cumune di i Castiglioni, Upulasca, Moltifau, Ascu è Corscia, culminendu à 2 180 metri d'altitudine à u monte Traunatu. E penne Rosse strapiombanu e pieve di Ghjuvellina à livante è di Caccia à u nordu è à punente.
   </p>
   <p>
    U nome corsu vene da l'aspettu russicciu di e penne Rosse, "penna" essendu dinù u nome datu à e vette più alte d'una muntagna.
   </p>
   <p>
    == Geugrafia ==
   </p>
   <p>
    Sò situate in a Corsica occidentale anziana o "Corsica granitica", à punente di u vicu depressiunariu chì sparte l'isula in duie parte. , e Penne Rosse sò unu massicciu di granitu rossu incù i vertici frastagliati è incù una vegetazione schersa, situatu à a punta d'una catena d'alte muntagne appiccatu à a dursale di l'isula dapoi u monte Cintu è declinendu versu a depressione cintrale di Ponte à a Leccia chì spicca e valle di l'Ascu è di u Golu. U massicciu à livante hè postu à cavallu annantu à e limite di u Parcu naturale regiunale di Corsica è ne face integralmente parte eccittuata a parte appartenendu à i Castiglioni.
   </p>
   <p>
    U massicciu face parte di u bacinu virsante di u Golu, in a sponda manca, da induve a vista annantu à e penne hè di prima trinca. A parte a menu difficiule d'accessu di e penne Rosse appartene à a cumuna di i Castiglioni.  Hè situata nantu à u virsante di Ghjuvellina (à livante) è cuntene à u sudu e penne di a Rundinaghja (1658 m) duminate da u Turrone (1929 m), è à u nordu a costa à i Ghjuvelli (1863 m) in limita di a cumuna d'Upulasca induv'ella si situeghja a Punta Cavallare (1736 m).
   </p>
   <p>
    Più à u punente, in daretu di e penne, i vertici è creste s'inalzanu sin'à u monte Traunatu (2180 m), u più puntu altu di u massicciu, chì stà à cavallu annantu à e cumune di Castiglione è Ascu, è à u dente d'Ascu (2065 m, à cavallu annantu à i cumune di Moltifau è Ascu).
   </p>
   <p>
    Annantu à u virsante punente di 'ssa cresta (cumuna d'Ascu) chì cuntinueghja versu u nordu annantu à l'umbrìa di a valle d'Ascu si trovanu numerosi altri massicci di penne assai difficiuli d'accessu stendendu si versu u punente sinu à u vallu di a Pinara.
   </p>
   <p>
    'Ssa cresta s'indulcisce à u livellu di u monte Traunatu versu u sudupunente è diventa tuttu à fattu debule aldilà di a Bocca Meria, in direzzione di u capu Biancu (2562 m) è di u monte Cintu. Eppuru, u rilievu da sottu à 'ssa cresta dimora assai scabrosu, annantu à u virsante nordu (cumunu d'Ascu) cum'è annantu à u virsante sudu (cumune di i Castiglioni è Corscia).
   </p>
   <p>
    == Accessu ==
   </p>
   <p>
    E penne Rosse sò unu locu pussibile di sporti d'alta muntagna in tutti i generi (girandulata, trekking, schì di girandulata, è cetera) in un ambiente prisirvatu incù una friquenza guasi nulla.
   </p>
   <p>
    L'accessu u più faciule si face dapoi i Castiglioni, per u vallu di a Terrivola o u virsante sudu di a Rundinaghja, sin'à righjunghje a cresta di u monte Traunatu (2180 m). U massicciu à livante hè accessibile dinù dapoi Upulasca in un ambiente più ertu.
   </p>
   <p>
    L'accessu à livante hè assai più longu è più scabrosu dapoi Ascu (per i pasciali di Bradani eppo a bocca à a Scaffa chì permette di righjunghje u stradellu venendu da i Castiglioni, o ancu via i valli di u Negrettu, di u Locuniellu o ancu di a Pinara) è Niolu (via a Bocca à a Maria dapoi Corscia o a Scala di Santa Regina).
   </p>
   <p>
    U massicciu si situeghja annantu à u percorsu di a travirsata trà Corscia è i Castiglioni o ancu trà Corscia è Ascu è cuntene l'anziana surghjente termale di Vetta di Muru, à a punta di u vallu di u Locuniellu, in l'erpali à punente di u monte Traunatu, à circa 1730 metri d'altitudine.
   </p>
   <p>
    ==Bibliugrafia==
   </p>
   <p>
    Daniel Istria, Puteri è furtificazione in u nordu di a Corsica : da u seculu XI à u seculu XIV, 2005, Edizione Alain Piazzola, Aiacciu (in francese)
   </p>
   <p>
    == Da vede dinù ==
   </p>
   <p>
    Geugrafia di a Corsica
   </p>
   <p>
    Ghjuvellina
   </p>
   <p>
    == Note ==
   </p>
  </body>
 </text>
</TEI>
