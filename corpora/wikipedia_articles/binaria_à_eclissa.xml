<TEI>
 <teiHeader>
  <fileDesc>
   <titleStmt>
    <title>
     Binaria à eclissa
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Binaria%20%C3%A0%20eclissa"/>
     <date>
      2015-04-08T19:04:21Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Binaria à eclissa
   </head>
   <p>
    In astrunumia, una binaria à ecclissa (o binaria à ecclisse) hè una stedda binaria in a quali u pianu urbitali di i dui steddi si trova beddu alliniatu incù a linia di vista di l'ussirvatori parchì i dui cumpunenti mostrani ecclissi reciprochi. S'è un tali sistemu hè ancu una binaria spettruscopica è a so parallassa hè cunnisciuta, pò essa analizatu tandu in grandi ditagliu.
   </p>
   <p>
    I binarii à ecclissa sò ancu steddi varievuli (è ditti dunqua varievuli à ecclissa), micca chì i singuli steddi siini varievuli, ma à causa di l'ecclissi. Trà l'asempii più famosi ci hè a stedda Algol (β Persei), chjamata a stedda di u diavuli da l'arabi, chì incù tutta prubabilità aviani nutatu a so variabilità.
   </p>
   <p>
    A curva di luci di una binaria à ecclissa hè carattarizata, par parechji tipi (EA), da intarvalli stesi di luminusità guasi custanti, incù caduti periodichi di intensità, inveci par altri a luminusità ùn hè mai custanti (EB,EW). S'è una di i steddi hè più grandi ch'è l'altra, st'ultima subisciarà un'ecclissa tutali mentri a prima mustrarà un'ecclissa annulari.
   </p>
   <p>
    U periodu di l'orbita di una binaria à ecclissa pò essa ditarminatu da u studiu di a curva di luci, è a grandezza rilativa di i dui steddi pò essa truvata, pigliendu com'è unità u raghju di l'orbita, ussirvendu quantu veluciamenti a luminusità cambia quandu i dui dischi stiddarii si soprapponini. S'edda hè ancu una binaria spettruscopica l'elementi urbitali poni essa truvati cumplittamenti, è a massa di i steddi pò essa ditarminata faciuli.
   </p>
   <p>
    ==Noti==
   </p>
   <p>
    ==Da veda dinò==
   </p>
   <p>
    Stedda binaria
   </p>
   <p>
    Binaria spettruscopica
   </p>
   <p>
    Curva di luci
   </p>
   <p>
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia in talianu.
   </p>
  </body>
 </text>
</TEI>
