<TEI>
 <teiHeader>
  <fileDesc>
   <titleStmt>
    <title>
     Canzona di Manetta
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Canzona%20di%20Manetta"/>
     <date>
      2014-03-23T14:07:48Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Canzona di Manetta
   </head>
   <p>
    Manetta hè una canzona tradiziunali di Corsica.
   </p>
   <p>
    ==A canzona==
   </p>
   <p>
    Eccu u testu di Manetta, mintuvatu in u libru di Petru Paulu Peretti.
   </p>
   <p>
    U me Ghjaseppu maritu tantu caru,
   </p>
   <p>
    Chì in ogni cosa ci mittia riparu,
   </p>
   <p>
    Quistu annu in alizzioni hà mostru un talentu raru,
   </p>
   <p>
    A cascia municipali ci hà presu moltu dinaru !
   </p>
   <p>
    Cusì facia l'ignobili Gambetta,
   </p>
   <p>
    Incu la Fabru è tutta l'impisetta,
   </p>
   <p>
    Di li tisori di la Franca ni pigliò la miglior' fetta,
   </p>
   <p>
    È cusì faci in Palleca lu nostru caru Manetta.
   </p>
   <p>
    Ùn ti n'arricordi quand’ eri in u Furciolu,
   </p>
   <p>
    Cun quattru capri abandunatu è solu,
   </p>
   <p>
    Par procurà ti la cena pigliavi l'acedda in bolu,
   </p>
   <p>
    Par tè nun ni sbarcava farina sopra lu molu !
   </p>
   <p>
    Ùn ti n'inveni quand' eri in u caseddu,
   </p>
   <p>
    Vindii acughji, culteddi è zifuleddi,
   </p>
   <p>
    Calchì pettinu di legnu è filu calchì ghjumeddu,
   </p>
   <p>
    Tù di li capracci vechji ni facii lu maceddu,
   </p>
   <p>
    Oghji ha fattu una casa chì hè più forti ch'è un casteddu.
   </p>
   <p>
    Oh! quantu volti tù facii cena,
   </p>
   <p>
    Cun quattru poma saliti mancu appena,
   </p>
   <p>
    Tandu tù nun cunniscii nè à Ceccaldi nè ad' Arena,
   </p>
   <p>
    Avà sì ch'è li cunnosci, t'hà la panza grossa è piena.
   </p>
   <p>
    Ancu ad Arnestu pigliesti par Cumpari,
   </p>
   <p>
    Mai ch'è l'avissi pensa di bulià si cun i to pari,
   </p>
   <p>
    Li pigliesti la vittura, lu cavaddu è li dinari.
   </p>
   <p>
    Eri sempri in benefiziu in tutti li to affari.
   </p>
   <p>
    ==Rifarenzi==
   </p>
   <p>
    Peretti, Petru Paulu, Campu, 1966
   </p>
   <p>
    Canzone tradiziunale di Corsica
   </p>
  </body>
 </text>
</TEI>
