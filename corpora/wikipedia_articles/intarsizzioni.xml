<TEI>
 <teiHeader>
  <fileDesc>
   <titleStmt>
    <title>
     Intarsizzioni
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Intarsizzioni"/>
     <date>
      2014-12-04T18:00:53Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Intarsizzioni
   </head>
   <p>
    In matematica, è in particulari in a tiuria di l'insemi, l' intarsizzioni (o intersezzione) (simbulu \cap ) di dui insemi A è B hè l'insemu di l'elementi chì appartenini à tempu sighi à l'insemu A sighi à insemu B.
   </p>
   <p>
    L'intarsizzioni hè un'uparazioni binaria. In l'algebra booleana currispondi à l'uparatori AND è, in logica, à a cunghjunzioni.
   </p>
   <p>
    == Difinizioni ==
   </p>
   <p>
    L'intarsizzioni di dui insemi A è B si denota cumunamenti incù A \cap B. Dunqua x hè un elementu di A \cap B s'è è solu s'è x hè à tempu un elementu di l'insemi A è B, in simbuli:
   </p>
   <p>
    (x \in A \cap B) \Leftrightarrow (x \in A \wedge x \in B).
   </p>
   <p>
    Più in generali, data una famidda qualsiasi \{A_\alpha,\alpha\in \mathcal{I}\} d'insemi, l'intarsizzioni hè difinita com'è l'insemu \cap_{\alpha \in \mathcal{I}} A_\alpha à u quali un elementu x apparteni s'è è solu s'è x apparteni à ugnunu di l'A_\alpha.
   </p>
   <p>
    == Prubità ==
   </p>
   <p>
    Da a difinizioni suvita subitu ch'è l'intarsizzioni hè un'uparazioni cummutativa. In simbuli:
   </p>
   <p>
    A \cap B = B \cap A.
   </p>
   <p>
    Infatti
   </p>
   <p>
    x \in A \cap B \Leftrightarrow x \in A \wedge x \in B \Leftrightarrow x \in B \wedge x \in A
   </p>
   <p>
    \Leftrightarrow x \in B \cap A.
   </p>
   <p>
    L'intarsizzioni hè inoltri un'uparazioni assuciativa:
   </p>
   <p>
    \left ( A \cap B \right ) \cap C = A \cap \left (B \cap C \right ).
   </p>
   <p>
    Infatti
   </p>
   <p>
    x \in ( A \cap B ) \cap C \Leftrightarrow x \in A \cap B \wedge x \in C \Leftrightarrow x \in A \wedge x \in B \wedge x \in C \Leftrightarrow
   </p>
   <p>
    x \in A \wedge x \in B \cap C \Leftrightarrow x \in A \cap (B \cap C).
   </p>
   <p>
    Par quissa si pò rinuncià à i parentesi quand'iddu si cunsidarighja l'intarsizzioni di più di dui insemi, scrivindu simpliciamenti A \cap B \cap C.
   </p>
   <p>
    == Asempii ==
   </p>
   <p>
    Com'è asempiu elementari si devini cunsidarà dui insemi finiti (veni à dì incù un numaru finitu d'elementi) A=\{1,2,3\} è B=\{2,3,4\}. In stu casu si pò virificà dirittamenti par ogni elementu di A s'iddu hè ancu elementu di B (o viciversa), uttinindu
   </p>
   <p>
    A \cap B = \{2, 3\}.
   </p>
   <p>
    Un asempiu un pocu più astrattu hè datu da dui insemi difiniti par via di ditarminati prubità di i so elementi: sighini A l'insemu di i numari intrei divisibili par 4 è B l'insemu di i numari intrei divisibili par 6. In stu casu, A \cap B hè l'insemu di i numari intrei divisibili sighi par 4 sighi par 6, vali à dì tutti i numari intrei divisibili par 12.
   </p>
   <p>
    L'insemi di i Numari pari è di i Numari dispari sò disghjunti; infatti un numaru ùn pò micca essa à tempu paru è disparu. L'intarsizzioni di sti dui insemi hè dunqua l'insemu biotu.
   </p>
   <p>
    ==Da vida dinò==
   </p>
   <p>
    Unioni (matematica)
   </p>
   <p>
    Diffarenza (matematica)
   </p>
   <p>
    Tiuria di l'insemi
   </p>
   <p>
    Tiuria di l'insemi
   </p>
   <p>
    Uparazioni binarii
   </p>
   <p>
    == Noti ==
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia in talianu.
   </p>
  </body>
 </text>
</TEI>
