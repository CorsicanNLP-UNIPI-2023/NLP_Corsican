<TEI>
 <teiHeader>
  <fileDesc>
   <titleStmt>
    <title>
     Mennula
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Mennula"/>
     <date>
      2019-07-10T19:00:40Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Mennula
   </head>
   <p>
    A mennula  (Pagellus acarne)   hè un pesciu di mari chì faci parti di a famiglia di i Sparidae.
   </p>
   <p>
    ==Discrizzioni==
   </p>
   <p>
    A mènnula t'hà una forma piuttostu lungarina ed hà una gobba fruntali carattaristica chì rendi u so prufilu probbiu incunfundibuli. L'ochji hè più chjucu è u muccichili più longu ch'è ind'è Pagellus bogaraveo. Ci hè una tacca nera à u basamentu di a nutaghjola pitturali.
   </p>
   <p>
    A livrea hè varievuli, u spinu pò essa arghjintinu, grisgicciu o rusulinu, i lati sò arghjintini incù i riflessi rusulini. U pesciu morti hà una culurazioni arghjintina uniforma. A cavità buccali hè rossa.
   </p>
   <p>
    A lunghezza media hè di 25 cm, ma pò aghjunghja 36 cm.
   </p>
   <p>
    ==Distribuzioni==
   </p>
   <p>
    L' ariali di a mennula si stendi annantu à tuttu u mari Tarraniu è l'uceanu Atlanticu di l'Estu trà u golfu di Gascogna (sò mintuvati i presi uccasiunali dinò in mari di u Nordu) è l'acqui senegalesi.
   </p>
   <p>
    A mennula hè liata à i fondi mobili è si trova par u più annantu à a rena o a fanga trà 5 è 500 m di fondu marinu. Si poni dinò truvà i ghjovani frà i scogli o i pratulini marini.
   </p>
   <p>
    ==Ripruduzzioni ==
   </p>
   <p>
    A mennula si ripraduci d'istatina è di vaghjimu. Hè ermafrudita, esci masciu è diventa femina incù l'ità. Eppuri certi pesci escini femini quandu certi altri inveci fermani masci tutta a vita.
   </p>
   <p>
    ==Gastrunumia==
   </p>
   <p>
    Incù una carri d'ottima qualità, a mennula hè piuttostu arrustita, ed hè dunqua ricumandatu di fà la marinà in l'oliu d'alivi è u sali mentri uni pochi di ori nanzi a cucera.
   </p>
   <p>
    == In Corsica ==
   </p>
   <p>
    A mennula hè assà cumuna in Corsica.
   </p>
   <p>
    == Noti ==
   </p>
   <p>
    ==Bibliugrafia==
   </p>
   <p>
    Tito de Caraffa, Assaghju annantu à i pesci di u litturali di Corsica, Bullitinu di a Sucità di scenzi storichi è naturali di Corsica, stamparia Ollagnier, Bastia, 1902
   </p>
   <p>
    Petru Casanova, Motti, Albiana, 2010
   </p>
   <p>
    Miniconi R., Molinier R., Nouhen D., Pimort M.-J. (1980) Pesci di Corsica è di u Mediterraniu, Parcu Naturali Regiunali di Corsica (in francesu)
   </p>
   <p>
    ==Liami==
   </p>
   <p>
    I pesci marini, Uffiziu di l'Ambienti di a Corsica
   </p>
   <p>
    ==Da veda dinò==
   </p>
   <p>
    i pesci  di Corsica
   </p>
   <p>
    Sparidae
   </p>
   <p>
    Fauna marina di Corsica
   </p>
  </body>
 </text>
</TEI>
