<TEI>
 <teiHeader>
  <fileDesc>
   <titleStmt>
    <title>
     Voceru
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Voceru"/>
     <date>
      2014-03-23T15:11:54Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Voceru
   </head>
   <p>
    U voceru (o vociaru) face parte di i canti funebri corsi. Hè un cantu prufanu. Hè un tipu specificu di lamentu chì hè cantatu da una donna, in presenza di a persona morta chì si trova annantu à a tola o u lettu. A donna chì canta hè a voceratrice. U voceru caratterizeghja a manera di i corsi pà pienghje i morti. U vòceru hè fundatu nant'à zerga, a tristezza è u dolu.
   </p>
   <p>
    L'usu di u voceru in Corsica hè statu mintuvatu da Petru Cirneu di Felce d'Alesani in u 1506 in u so De Rebus Corsicis. Sicondu Petru Cirneu, l'usu vinia da i Rumani. Ma si facia tandu in a chjesa (Thiers 1999).
   </p>
   <p>
    I Canti populari corsi di Salvatore Viale (1855) cumportanu bon'parechji voceri. Uni pochi di voceri celebri sò:
   </p>
   <p>
    u voceru di una ghjovana veduva
   </p>
   <p>
    u voceru di Maria Felice di Calacuccia
   </p>
   <p>
    u voceru d'una talavese.
   </p>
   <p>
    In certi casi, quandu u mortu hà persa a vita di manera viulente, essendu statu assassinatu, u voceru finisce incù una chjama à a vindetta. Per esempiu, in u voceru di Maria Felice di Calacuccia:
   </p>
   <p>
    D'una razza cusì grande
   </p>
   <p>
    Lasci solu una surella
   </p>
   <p>
    Senza cugini carnali
   </p>
   <p>
    Povera, orfana, è zitella.
   </p>
   <p>
    Ma per fà la to vindetta
   </p>
   <p>
    Stà sicuru, basta anch'ella.
   </p>
   <p>
    è in voceru per Caninu:
   </p>
   <p>
    Cani cor' di la suredda
   </p>
   <p>
    Vogliu fà la tò vindetta.
   </p>
   <p>
    Ma in certi voceri, u mortu hè statu tombu per accidente, da un animale, cum'è in u voceru di una talavese.
   </p>
   <p>
    In u sartinese, u fattu di cantà u voceru hè chjamatu l'abaddatera (u fattu di cantà a baddata).
   </p>
   <p>
    ==Parechji voceri celebri==
   </p>
   <p>
    Eccu uni pochi di voceri celebri, parte è più sò mintuvati in Viale (1855) è Tommaseo (1841).
   </p>
   <p>
    u voceru di Maria Felice di Calacuccia
   </p>
   <p>
    u voceru per Pieru è Oraziu
   </p>
   <p>
    u voceru di una Zuccarelli
   </p>
   <p>
    u voceru di una ghjovana veduva
   </p>
   <p>
    u voceru di a mamma d'un banditu
   </p>
   <p>
    u voceru di una ghjuvanetta di Tassu
   </p>
   <p>
    u voceru per Caninu
   </p>
   <p>
    u voceru per Larione
   </p>
   <p>
    u vociaru di Nunziola
   </p>
   <p>
    u voceru per Matteiu
   </p>
   <p>
    u voceru di Cesariu è di Cappatu
   </p>
   <p>
    ==Referenze==
   </p>
   <p>
    Salvatore Viale, Canti popolari corsi, 1855, Fabiani:Bastia
   </p>
   <p>
    N. Tommaseo, 1841, Canti popolari - Canti toscani, corsi, illirici, greci, Venezia
   </p>
   <p>
    A. L. A. Fée, Voceri, Canti pupulari di a Corsica, 1850, Derivaux
   </p>
   <p>
    Galletti, Storia illustrata di a Corsica - Histoire illustrée de la Corse, 1863
   </p>
   <p>
    == Ligami ==
   </p>
   <p>
    I canti di a morte www.lecyrnaute.com
   </p>
   <p>
    Thiers, Ghjacumu, 1999, U gestu è a parola in u voceru corsu - Le geste et la parole dans le voceru corse
   </p>
   <p>
    == Da vede dinù ==
   </p>
   <p>
    l'abaddatera
   </p>
   <p>
    Musica Corsa
   </p>
   <p>
    Voceru
   </p>
  </body>
 </text>
</TEI>
