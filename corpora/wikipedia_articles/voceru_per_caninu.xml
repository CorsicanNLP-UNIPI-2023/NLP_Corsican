<TEI>
 <teiHeader>
  <fileDesc>
   <titleStmt>
    <title>
     Voceru per Caninu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Voceru%20per%20Caninu"/>
     <date>
      2019-09-15T02:25:12Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Voceru per Caninu
   </head>
   <p>
    U Voceru per Caninu hè un voceru di Corsica. Hè uriginariu di u Fiumorbu. Una surella piegne u so fratellu, banditu, chì hè statu tombu cun i soii (8 patriotti). Saria statu dinunciatu da unu di i so cumpagni ch fù arristatu poi liberatu subitu.
   </p>
   <p>
    == U voceru ==
   </p>
   <p>
    Eu vurria ch'è la me voci
   </p>
   <p>
    Fussi tamant'é lu tonu
   </p>
   <p>
    ch'ella franchessi le foce
   </p>
   <p>
    di san Petru e  Vizzavona
   </p>
   <p>
    Per  chi soni  in ogni locu
   </p>
   <p>
    Le gran' prove di Gallonu.
   </p>
   <p>
    Tutti à lu Lugu di Nazza
   </p>
   <p>
    Tutti s'eranu aduniti
   </p>
   <p>
    inCun  la barbara razza
   </p>
   <p>
    Li sullati è li banditi
   </p>
   <p>
    cun a timpesta d'ari mani
   </p>
   <p>
    Tutti insemi son' partiti.
   </p>
   <p>
    Sonu subitu partiti
   </p>
   <p>
    tutti i lupi cun l'agneddi
   </p>
   <p>
    e marchjavanu adduniti
   </p>
   <p>
    À lu son' di cialambeddi ;
   </p>
   <p>
    quandu ghjunsenu in la sarra
   </p>
   <p>
    ti taglionu i garganeddi
   </p>
   <p>
    :
   </p>
   <p>
    Quandu n'intesi li brioni
   </p>
   <p>
    M'affaccai à lu purteddu
   </p>
   <p>
    dumandendu chì nova ci hè ?
   </p>
   <p>
    Hannu tombu u to frateddu :
   </p>
   <p>
    L'anu presu in  la sarra ;
   </p>
   <p>
    N'hanu fattu lu maceddu.
   </p>
   <p>
    Nun ti valse lu curragju
   </p>
   <p>
    nun ti valse la sciuppetta
   </p>
   <p>
    Nun ti valse lu pugnali
   </p>
   <p>
    Nun ti valse la terzetta ;
   </p>
   <p>
    Nun fi valse ingermatura
   </p>
   <p>
    Nè orazione binadetta.
   </p>
   <p>
    À guardà le to ferite
   </p>
   <p>
    Mi s'accresci lu dulori.
   </p>
   <p>
    Perchè più nun mi rispondi ?
   </p>
   <p>
    Forse ti manca lu cori ?
   </p>
   <p>
    Cani cor di la suredda
   </p>
   <p>
    hai cambiatu  di culori.
   </p>
   <p>
    Lu me largu di spaddera !
   </p>
   <p>
    Lu me minutu di vita !
   </p>
   <p>
    Cume tè ni nun ci n'era
   </p>
   <p>
    Parii una mazza flurita.
   </p>
   <p>
    solu u pinsere di te
   </p>
   <p>
    or sustene la mio vita
   </p>
   <p>
    À lu paese di Nazza
   </p>
   <p>
    ci vogliu piantà un prunu
   </p>
   <p>
    Perchè di la nostra razza
   </p>
   <p>
    Ùn ci passi più nisunu :
   </p>
   <p>
    Perchè ùn funu  nè dui ne tre
   </p>
   <p>
    Ma cinqu' omini contr'unu.
   </p>
   <p>
    À lu ped' di stu puddonu
   </p>
   <p>
    vogliu piantà lu me lettu
   </p>
   <p>
    Parchi quì u me frateddonu
   </p>
   <p>
    Ti tironu à mezu pettu.
   </p>
   <p>
    Vogliu lacà lu bunetru
   </p>
   <p>
    Vogliu armà schioppu è stilettu
   </p>
   <p>
    Vogliu cinghje la carchera
   </p>
   <p>
    Vogliu cinghje la tarzetta.
   </p>
   <p>
    Cani cor' di la suredda
   </p>
   <p>
    Vogliu fà la tò vindetta.
   </p>
   <p>
    == Referenze ==
   </p>
   <p>
    Salvatore Viale, Canti popolari corsi, 1855, Fabiani:Bastia
   </p>
   <p>
    A. L. A. Fée, Voceri, Canti pupulari di a Corsica, 1850, Derivaux
   </p>
   <p>
    Voceru
   </p>
  </body>
 </text>
</TEI>
