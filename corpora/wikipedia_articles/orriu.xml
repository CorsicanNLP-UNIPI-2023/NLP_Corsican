<TEI>
 <teiHeader>
  <fileDesc>
   <titleStmt>
    <title>
     Orriu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Orriu"/>
     <date>
      2014-03-23T14:45:42Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Orriu
   </head>
   <p>
    Un Orriu hè un elementu tipicu di l'archittitura antica di Corsica. Hè una tozza carabunata sottu, una sapara, un aggrottu naturali ammuratu par serva di casa o di cumpulu pà l'animali. L'orria sò situati piuttostu in Pumonti, in i circundi di Porti Vechju. Parti è più sò situati annantu à cumuna di Sotta, chì hè cumposta da parichji paisoli. U più celebru hè l'Orriu di i Canni, incù l'Orriu di Chera. Ma ci sò dinò: l'Orriu 'lli Culioli, l'Orriu di Munaccia, l'Orria d'Urghjavonu, l'Orriu di u Riacciu.
   </p>
   <p>
    Duranti a muntanera o l'impiaghjera, accadia chì i pastori si sirvissini di l'orria pà cansà si una stunda.
   </p>
   <p>
    Accadi dinò chì l'orriu fussi assuciatu à una lighjenda. Certi volti, i paisani ùn s'avvicinaiani tantu di l'orria, chì ci era a tema parchì i cridiani abitati da i spiriti.
   </p>
   <p>
    ==Citazioni==
   </p>
   <p>
    Accadi chì l'orriu fussi mintuvatu in a cultura è a litteratura corsa. Par asempiu:
   </p>
   <p>
    in a puisia L'Orriu di U Barbutu di Chera:
   </p>
   <p>
    Ni vedi spuntà lu soli
   </p>
   <p>
    À livanti à la marina
   </p>
   <p>
    È pari ch'iddu fighjoli
   </p>
   <p>
    Quandu varchi à Roccapina
   </p>
   <p>
    L'orriu 'lli Culioli
   </p>
   <p>
    Ispostu sulla cullina!
   </p>
   <p>
    Ispostu à l'acqua è al ventu
   </p>
   <p>
    Ferma sempri in sintinedda ;
   </p>
   <p>
    Vidi li monti di Tempiu
   </p>
   <p>
    È navicà li battedda!
   </p>
   <p>
    Vidi à Cagna à unghji mumentu,
   </p>
   <p>
    Vidi Asinau è Bavedda.
   </p>
   <p>
    ==Rifarenzi==
   </p>
   <p>
    U Scoddu, Ghjinnaghju 2009
   </p>
   <p>
    ==Liami==
   </p>
   <p>
    L'Orriu, puisia di Ghjuvan'Andria Culioli, U Barbutu di Chera
   </p>
   <p>
    ==Da vida dinò==
   </p>
   <p>
    Orriu di i Canni
   </p>
   <p>
    Architittura di Corsica
   </p>
  </body>
 </text>
</TEI>
