<TEI>
 <teiHeader>
  <fileDesc>
   <titleStmt>
    <title>
     Un pezzu di petra nera
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Un%20pezzu%20di%20petra%20nera"/>
     <date>
      2019-04-04T20:33:34Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Un pezzu di petra nera
   </head>
   <p>
    Un pezzu di petra nera hè un rumanzu cortu, una "nuvella" creata da Anghjulu Canarelli. Hè statu publicatu prima in a rivista litteraria Avali è ripublicatu dopu annantu à u blogu di a rivista. Anghjulu Canarelli hè di Livia è metti in scena u so circondu rucchisgianu. L'azzioni si passa in muntagna, trà Asinau, Alcudina è u Cuscionu. Si ritrova quì l'universu particulari d'Anghjulu Canarelli, in a muntagna corsa, incù a so flora rara, a so natura schietta è a so vita campagnola è pastureccia. In 'ssu ambienti specificu nasci a prosa puetica d'Anghjulu Canarelli, incù un suppulu di magia.
   </p>
   <p>
    ==Vucabulariu==
   </p>
   <p>
    A lingua aduprata da Anghjulu Canarelli hè ricchissima. Hè carattaristica di a variità rucchisgiana di a lingua corsa, incù monda paroli dirivati di u bassu latinu è ancu prilatini.
   </p>
   <p>
    u spinursali : a crista o cresta
   </p>
   <p>
    i burrascona : u burrasconu = una forti burrascata
   </p>
   <p>
    un buttighju : una goccia, una candedda
   </p>
   <p>
    i buttighjona : u buttighjonu = u grossu buttighju
   </p>
   <p>
    i scurrutona : u scurrutonu = u timpurali, a timpuralata
   </p>
   <p>
    un pizzineddu : un picculu pezzu
   </p>
   <p>
    bizzichiddaiani : bizzichiddà = tuccà à picculi colpi incù u bizzicu
   </p>
   <p>
    u cilestu : u celi
   </p>
   <p>
    un tighjali : una grossa petra platta
   </p>
   <p>
    i brandona : u brandonu = pezzu di ghjacciu longu chì s'appinza à capu in ghjò
   </p>
   <p>
    nera catramu : nera nera
   </p>
   <p>
    scunghjiva : scunghja = fà sdrughja, fà spariscia
   </p>
   <p>
    sbalasgiava : sbalasgià = apra
   </p>
   <p>
    l’inguirnonu : u grossu inguernu
   </p>
   <p>
    i rusgiuledda : u rusgiuleddu = u picculu rùsgiulu = cosi minuruchji, tamantineddi ; furmata da "rusgiulu" è da u suffissu "-eddu"
   </p>
   <p>
    ristanghittava : ristanghittà = rimetta a stanghetta
   </p>
   <p>
    ostia madonna... : pà la Madonna !
   </p>
   <p>
    scapizzendu : scapizzà = caccià u capu
   </p>
   <p>
    smizata : smizà = sparta in dui
   </p>
   <p>
    i tàcculi : a tàccula, a chjaccula = aceddu neru è bizzichigiaddu chì stà in muntagna
   </p>
   <p>
    infurià si : metta si in furia, in collara
   </p>
   <p>
    ruzzà = briunà, fà monda rimori
   </p>
   <p>
    ciòciara : ùmita
   </p>
   <p>
    u fumaccionu : a grossa fumaccia
   </p>
   <p>
    dunnina : di donna
   </p>
   <p>
    pudditrina : di puddetru
   </p>
   <p>
    i pughjulani : u pughjulanu = l'abitanti di u poghju
   </p>
   <p>
    ribaldunati : abandunati
   </p>
   <p>
    magàcciuli : a magacciula = ughjettu postu par fà a paura à la ghjenti o à l'aceddi
   </p>
   <p>
    andacciani : un andaccianu = un vagabondu
   </p>
   <p>
    a castizzedda : una piccula càstizza
   </p>
   <p>
    u violu : u stradeddu, a piccula strada; furmatu à parta da "via" è da u suffissu "-olu"
   </p>
   <p>
    ricalzulata : rialzata
   </p>
   <p>
    a bonanova : a bona nutizia
   </p>
   <p>
    i grandinona : un grandinonu = una grossa grandinata
   </p>
   <p>
    s’infurionu : infurià si = metta si in furia, in còllara
   </p>
   <p>
    l'imbutonu : u grossu imbutu
   </p>
   <p>
    a vudinedda : u fiumiceddu
   </p>
   <p>
    mundati : mundà = caccià a scorza
   </p>
   <p>
    stracquata : in terra
   </p>
   <p>
    strappiddata : strippata
   </p>
   <p>
    si scuppulighja : si scuppuleghja, si sciappa in dui
   </p>
   <p>
    l'uvareddu : u picculu ùvaru
   </p>
   <p>
    u pizzittinu : u picculu pezzu ;
   </p>
   <p>
    mèlinu : nè caldu nè fritu
   </p>
   <p>
    si sparguddonu : sparguddà si, sparguglià si = falà si in u disordini
   </p>
   <p>
    sfarrachendu : sfarracà = apra
   </p>
   <p>
    un piulaconu : un aceddu ghjovanu ghjovanu
   </p>
   <p>
    à nurdivu : versu u nordu
   </p>
   <p>
    ==Liami==
   </p>
   <p>
    Un pezzu di Petra nera : una "nuvella", rumanzu cortu publicata in a rivista Avali, N°3
   </p>
   <p>
    ==Da veda dinò==
   </p>
   <p>
    Anghjulu Canarelli
   </p>
   <p>
    Litteratura corsa
   </p>
  </body>
 </text>
</TEI>
