<TEI>
 <teiHeader>
  <fileDesc>
   <titleStmt>
    <title>
     Laparedda maiori
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Laparedda%20maiori"/>
     <date>
      2016-04-23T11:24:48Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Laparedda maiori
   </head>
   <p>
    A laparedda maiori (o Labbera maiò) (Patella ferruginea Gmelin, 1791) hè un molluscu gasterupodi di a famidda di i Patellidae.
   </p>
   <p>
    == Distribuzioni è ambienti ==
   </p>
   <p>
    Hè u principali invirtibratu marinu à risicu d'estinzioni, prisenti in u Meditarraniu. Duranti u Tirrenianu a laparedda maiori era diffusa in tuttu u bacinu, ma attualmenti u so ariali copri solu u bacinu uccidintali di u mari Tarraniu.
   </p>
   <p>
    U so ambienti hè custituitu da i rocchi di u pianu mesuliturali.
   </p>
   <p>
    Stirpata da a pesca à peda (hè imprudata com'è esca) è da l'inguinamentu, oghji esisti solu in Corsica, in Sardegna, annantu à l'isuli tuscani, ma dinò annantu à l'isuli d'Algeria è di u Maroccu.
   </p>
   <p>
    == Discrizzioni ==
   </p>
   <p>
    Hè a più grandi laparedda di u Meditarraniu, incù un diamitru chì pò ghjunghja finu à  8cm. Si cunnosci faciuli da a so taglia, ma ancu da a so biciuccula, monda spissa è solida è marcata da cresti squamosi.
   </p>
   <p>
    == Biulugia ==
   </p>
   <p>
    I lapareddi maiori vivini annantu à substrati rucciosi sughjetti à periodichi variazioni incausati da i marighjati.
   </p>
   <p>
    U so pedi, aderindu incù forza à u substratu, cunteni una quantità d'acqua sufficenti par impidiscia a disidratazioni, è pò suppurtà longhi periodi d'emersioni. L'adesioni hè resa pussibuli ancu da a sicrizioni d'una sustanza viscosa.
   </p>
   <p>
    === Alimantazioni ===
   </p>
   <p>
    I lapareddi maiori sò animali erbivori chì si nutriscini d'alghi.
   </p>
   <p>
    Fauna marina di Corsica
   </p>
   <p>
    == Noti ==
   </p>
   <p>
    ==Bibliugrafia==
   </p>
   <p>
    Patella ferruginea: Uffiziu di l'Ambienti di Corsica, ricacciatu 23 aprili di u 2016
   </p>
  </body>
 </text>
</TEI>
