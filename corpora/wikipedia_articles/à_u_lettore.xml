<TEI>
 <teiHeader>
  <fileDesc>
   <titleStmt>
    <title>
     À u lettore
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/%C3%80%20u%20lettore"/>
     <date>
      2015-07-01T16:39:21Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    À u lettore
   </head>
   <p>
    À u lettore hè una puesia di Petru Lucciana, dettu Vattelapesca (1832-1909).
   </p>
   <p>
    == À u lettore==
   </p>
   <p>
    Permetti mi, o lettore, avà ch'è u flaccu
   </p>
   <p>
    Eo spogli, è i guanti, è u capellu à stagnone.
   </p>
   <p>
    È cù a baretta misgia è un bon' pilone
   </p>
   <p>
    Ti regioni fumendu. È di tabaccu
   </p>
   <p>
    Ùn vogliu empie a mio pippa; ma un pugnone
   </p>
   <p>
    D'erba corsa à gran' forza eo vi c'insaccu,
   </p>
   <p>
    Poi battu l'acciarinu, è u focu attaccu :
   </p>
   <p>
    Chì ùn li piege si tuppi u pivarone!
   </p>
   <p>
    S'è mai fussi tù poi qualchì impustore,
   </p>
   <p>
    Chì figne d'ùn cunnosce più i lupini,
   </p>
   <p>
    Chjodi u libru! perché pè i Parigini,
   </p>
   <p>
    O e so scimmie, ùn po avè fruttu nè fiore;
   </p>
   <p>
    Ma forse i veri mio cuncitadini
   </p>
   <p>
    Ci truveranu un pocu di savore.
   </p>
   <p>
    ==Da vede dinù==
   </p>
   <p>
    Petru Lucciana
   </p>
   <p>
    Puesia in lingua corsa
   </p>
  </body>
 </text>
</TEI>
