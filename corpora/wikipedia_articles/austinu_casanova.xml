<TEI>
 <teiHeader>
  <fileDesc>
   <titleStmt>
    <title>
     Austinu Casanova
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Austinu%20Casanova"/>
     <date>
      2019-08-23T13:23:43Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Austinu Casanova
   </head>
   <p>
    Austinu Casanova (Augustin in francese) (Riventosa, 28 di Lugliu 1916 - Aiacciu, 2008) hè una persunnalità pulitica è un autore corsu.
   </p>
   <p>
    == Biugrafia ==
   </p>
   <p>
    Dumenicu Austinu Casanova, dettu "Maroccu", hè un resistente cumunistu di a Seconda Guerra Mundiale, natu à a Riventosa in 1916.
   </p>
   <p>
    U so babbu ghjera Francescu Maria Casanova di Riventosa, è a so mamma ghjera Ghjulia Mattea Grimaldi, di sterpa curtinese è niulinca di Calacuccia.
   </p>
   <p>
    Austinu avìa urighjini spagnole è nahuatl da u Nicaragua è urighjini sguìzzere taliane da Airolo.
   </p>
   <p>
    Antifascista cunvintu, si oppone in 1940 à u regime di Vichy.
   </p>
   <p>
    Quandu u Fronte Naziunale hè statu strutturatu, ellu diventa u rispunsevule di l'urganizazione di u F.N in u cantone di Venacu cù Dumenicu Cesari, capu militare è Ghjuvan-Battista Giorgetti, rispunsevule puliticu (u Fronte Naziunale era un muvimentu di resistenza chì ùn hà benintesu nunda à chì fà cù l'attuale Fronte Naziunale).
   </p>
   <p>
    Austinu si occupa in particulare di i paesi di a Riventosa, a Casanova, u Poghju è San Petru di Venacu.
   </p>
   <p>
    À l'uccasione di a so attività, hà ricivutu in a so famiglia : Nunziu Benielli (da u cugnome di guerra Sambucucciu), Pierre Pagès (Georges), Petru Simonpietri (Papa) di Bastia.
   </p>
   <p>
    Quandu i trè ferroviarii Curtinesi (Ghjiseppu Ferrandi, Ghjacumu Antone Giacobbi è Matteu Marcelli) anu scappatu da a prighjone di Aiacciu, anu trovu rifughju à a Riventosa in a famiglia Casanova, pò, cù l'aiutu di a famiglia Contini, à Amaghju (cumune di a Riventosa), chì hè diventatu a base di partenza di assai clandestini.
   </p>
   <p>
    U gruppu clandestinu cù u quale Austinu era in cuntattu rigulare hè statu cunduttu da Moise Ferrandi, chì avìa participatu à a riunione storica di Porri.
   </p>
   <p>
    Austinu era profundamente ligatu à a Corsica è à a so lingua, chì, dicìa : "hè cusì bella in a so diversità." Fù sepultu in 2008 à a Riventosa, u so paese, chì era cusì impurtante pè ellu. Intantu avìa urighjini spagnoli, i so antenati erani di Burgos.
   </p>
   <p>
    Durante a Seconda Guerra Mundiale, hà vissutu qualchi tempi a Costantina in Algeria, induve truvò un rifugiu, mentre era ricercatu da u corpu ausiliariu di e squadre d'azione di e Camisgie Nere.
   </p>
   <p>
    À partesi da l'autunnu di 1943, hà cumbattutu i fascisti in Italia trà Salernu è Siena cù a 3° Divisione di Fanteria di Algeria.
   </p>
   <p>
    == Altri Liami ==
   </p>
   <p>
    Seconda Guerra Mundiale
   </p>
   <p>
    Storia di a Corsica
   </p>
   <p>
    Corsica
   </p>
   <p>
    Riventosa
   </p>
   <p>
    Italia
   </p>
  </body>
 </text>
</TEI>
