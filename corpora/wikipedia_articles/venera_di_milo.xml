<TEI>
 <teiHeader>
  <fileDesc>
   <titleStmt>
    <title>
     Venera di Milo
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Venera%20di%20Milo"/>
     <date>
      2014-10-07T06:48:52Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Venera di Milo
   </head>
   <p>
    A Venera di Milo (o Venere di Milo) hè una di i più celebri statui grechi. Si tratta di una scultura di marmaru pariu (une variità di marmaru biancu) (alta 202 cm), priva di i braccia è di u basamentu uriginali, chì hè cunsirvata in u Museiu di u Louvre in Parighji. Nantu à a basa di una scrizzioni ripurtata annantu à u so basamentu (chì hè statu persu dipoi) si riteni chì si tratta di un'opara di Lisandru di Antiochia. Tempi fà, parechji attribuitini par isbagliu l'opara à Prassitele.
   </p>
   <p>
    == Storia ==
   </p>
   <p>
    A Venera di Milo ricodda à u 130 a.C. circa: hè dunqua un'opara ellinistica, bench'è si tratti di una scultura chì fondi parechji stili di l'arti di u periodu classicu.
   </p>
   <p>
    Fù ritruvata spizzata in dui parti in 1820 nantu à l'isula greca di Milu da un campagnolu chjamatu Yorgos Kentrotas. Kentrotas nascosi l'opara chì fù dopu eppuri siquistrata da parechji ufficiali turchi. Un ufficiali di a marina francesa, Olivier Voutier, ni ricunniscì u pregiu è, grazia à a midiazioni di Jules Dumont d'Urville è di u Marchesi di Rivière, ambasciadori francesu vicinu à l'ottumani, riiscì à cuncluda ni l'acquistu. Dopu parechji intarventi di restauru, a Venera di Milo fù prisintata à u rè Luigi XVIII in u 1821 è cullucata à u museiu di u Louvre, induv'edda hè sempri cunsirvata.
   </p>
   <p>
    A grandi fama righjunta da l'opara in u XIX seculu ùn fù micca duvuta sultantu à a so biddezza è à a so parfizzioni, ma ancu à a "prupaganda" di l'auturità francesi. In 1815, infatti, a Francia duviti ristituiscia a Venera Medici à i taliani, dopu chì quidda fù stata purtata in Francia da Nabulionu Bonaparte. A Venera di Milo, dunqua, fù "spunsurizata" da i francesi par rimpiazzà cusì a perdita di l'altra opara.
   </p>
   <p>
    Cilibrata da artisti è critichi, a Venera di Milo fù da molti cunsidarata una di i più significativi rapprisintazioni di a biddezza feminiccia; l'unicu chì si distinsi fù Pierre-Auguste Renoir chì a disprizzò difiniscendu la com'è "un gran' giandarmu".
   </p>
   <p>
    == Discrizzioni è stili ==
   </p>
   <p>
    Afrudita si pesa, stendu cù u bustu nudu finu à l'addomu è i ghjambi vilati da un spessu pannu. U corpu cumponi una tinsioni misurata chì richjama un tipicu chjasmu (una technica di scultura chì cunsisti in una dispusizioni sicondu un ritmu particulari chì ricorda l'andamentu di a lettara χ di u salteriu grecu) di dirivazioni policletea. L'insemu hè resu incù diddicati sughjirimenti chjaruscurali, cù u cuntrastu trà u lisciu incarnatu nudu è u vibrà di a luci in i capeddi ricciulati è in i panni incrispati di a parti infiriori.
   </p>
   <p>
    Ùn si cunnosci pricisamenti qualessu episodiu mitulogicu di a vita di Venera fù cusì rapprisintatu: si riteni chì pò essa una raffigurazioni di a Venus Victrix chì arreca a mela durata à Paride: 'ss'intarpritazioni si accurdaria bè incù u nomu di l'isula induv'edda hè stata ritruvata (milosi, in lingua greca, significheghja infatti "mela"). Di u restu, parechji frammenti di un avambracciu è di una mani arricanti una mela sò stati ritruvati vicinu à a statua stessa. In generali quantunqua culpisci l'attitudina naturali di a dea, oramai luntana da l'andamentu "eroicu" di i Venera classichi di i seculi pricidenti.
   </p>
   <p>
    Dopu u ritruvamentu di l'opara, sò stati numarosi i tentativi di ricustruiscia ni a posa urighjinaria (una raffigurazioni à opara di Adolf Furtwängler riprupunenti a forma uriginali di l'opara hè publicatu in un articulu di Kousser).
   </p>
   <p>
    == Umaghji ==
   </p>
   <p>
    Un rifirimentu à a Venera di Milo hè statu inseritu in u filmu The Dreamers di Bernardu Bertolucci (1h 22min 43sec) in u quali a prutagunista feminiccia apparisci in a so stanza incù alti vanti neri annantu à  un fondu neru chì, par via di un effettu otticu, sembra canciddà li i braccia.
   </p>
   <p>
    In u filmu di a Disney Hercules, ci hè a scena in a quali l'eroi è a so ghjuvanetta Megara, si trovani in un'antica villa greca. Hercules, ghjuchendu incù una petra, culpisci par isbagliu a Venera di Milo à a quali si troncani i braccia.
   </p>
   <p>
    In u filmu Duffy Duck è l'isula fantastica, Pevaru I Pew passa davanti à una statua chì cadi à pezzi è diventa a famosa statua.
   </p>
   <p>
    In u filmu I dodici lavori di Asterix (più pricisamenti à a casa chì rendi tontu) Obelix si teni in bracciu à una statua à a quali si spezzani i braccia è diventa l'attuali Venera di Milo.
   </p>
   <p>
    In l'album Marquee moon di i Television, ci hè una canzona intitulata Venus de Milo (Venera di Milo)
   </p>
   <p>
    == Bibliugrafia ==
   </p>
   <p>
    Giuliano A., Storia di l'arti greca, Carocci, Roma 1998 ISBN 88-430-1096-4
   </p>
   <p>
    Pierluigi De Vechji è Elda Cerchiari, I tempi di l'arti, vulumu 1, Bompiani, Milanu 1999. ISBN 88-451-7107-8
   </p>
   <p>
    Sculturi ellinistichi
   </p>
   <p>
    Sculturi in u Louvre
   </p>
   <p>
    Milo
   </p>
  </body>
 </text>
</TEI>
