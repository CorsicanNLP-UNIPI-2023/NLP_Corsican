<TEI>
 <teiHeader>
  <fileDesc>
   <titleStmt>
    <title>
     A primavera in Arburi
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/A%20primavera%20in%20Arburi"/>
     <date>
      2015-07-09T15:14:18Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    A primavera in Arburi
   </head>
   <p>
    A primavera in Arburi hè un testu di u scrivanu in lingua corsa Santu Casanova (1850-1936). Hè statu publicatu in L'Annu Corsu in u 1923.
   </p>
   <p>
    ==A primavera in Arburi==
   </p>
   <p>
    Avà ch’ella ghjugne a primavera mi tindaraghju à u sole cum'è e buciartule nantu e petre calde par ripiglià un pocu di forza.
   </p>
   <p>
    Toccu sti tempi, in lu nostru paese d’Arburi tuttu hè bellu è tuttu ride. I pàrsichi di e vigne, pieni di sole è d’amore, spandenu fiori è parfumi trà i canti di l’acelli è i fischi di i pastori!
   </p>
   <p>
    Da e sepe fiurite sortenu i trilli armuniosi di u rusignolu è in le valle umbrose risona a voce languente di u cuccu.
   </p>
   <p>
    A Cuma, carca di talavelli è di scope fiurite, pare una rigina nantu u so tronu, è mira tutti i paesi di u cantone inghjinuchjati à li so pedi.
   </p>
   <p>
    A bucata d’Agnese è A Spusata di Libbiu li stanu sempre in faccia cum'è duie surelle fidate.
   </p>
   <p>
    U fiume di Liamone spechja in le so onde cristalline ste maraviglie di a Natura! L’olmi di i fiumi sô carchi di pindini verdi, è le pesce saltichjeghjanu in li lavi appress’à e mosche, mentre chì quì un ci hè ca ventu fretu ch’affacca da Capicorsu.
   </p>
   <p>
    ==Referenze==
   </p>
   <p>
    Santu Casanova, L'Annu Corsu, 1923, p. 65.
   </p>
   <p>
    Ceccaldi, Matteu (1976) Antulugia di a litteratura corsa - Anthologie de la littérature corse, Klincksieck: Paris
   </p>
   <p>
    Litteratura corsa
   </p>
  </body>
 </text>
</TEI>
