<TEI>
 <teiHeader>
  <fileDesc>
   <titleStmt>
    <title>
     Un Fiore (Ghjuvan Petru Lucciardi)
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Un%20Fiore%20%28Ghjuvan%20Petru%20Lucciardi%29"/>
     <date>
      2015-07-02T15:43:11Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Un Fiore (Ghjuvan Petru Lucciardi)
   </head>
   <p>
    Un Fiore hè una puesia di Ghjuvan Petru Lucciardi (1862-1928). Hè stata publicata in L'Annu Corsu per u 1927. A so struttura hè quella d'un sunettu.
   </p>
   <p>
    ==Un Fiore==
   </p>
   <p>
    Vidi un carufanettu ghjà sbucciatu ;
   </p>
   <p>
    D'odori deliziosi a strada empiia.
   </p>
   <p>
    Cù una voce vizzosa mi dicia :
   </p>
   <p>
    « Cogli mi... cù e so labbre m'hà basgiatu.
   </p>
   <p>
    È cù e so mane d'oru hà carizzatu
   </p>
   <p>
    A mio curolla chì si strasmurtia ;
   </p>
   <p>
    È ci hà lasciatu tanta puesia,
   </p>
   <p>
    Ch'avà sò, frà li fiori, invidiatu.
   </p>
   <p>
    Cogli mi, cun delizia aspirerai
   </p>
   <p>
    L'alitu di a so lena parfumata,
   </p>
   <p>
    È i pichji di u so core senterai.
   </p>
   <p>
    A so imagine viderai stampata ;
   </p>
   <p>
    Surrisu più graziosu ùn ci fù mai... »
   </p>
   <p>
    — Quessa, risposi, hè la mio Donna amata.
   </p>
   <p>
    ==Bibliugrafia==
   </p>
   <p>
    Antone Bonifacio è Paulu Arrighi (dir.), L'Annu Corsu (1927), Nizza
   </p>
   <p>
    ==Da vede dinù==
   </p>
   <p>
    Ghjuvan Petru Lucciardi
   </p>
   <p>
    Puesia
   </p>
  </body>
 </text>
</TEI>
