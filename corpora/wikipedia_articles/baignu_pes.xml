<TEI>
 <teiHeader>
  <fileDesc>
   <titleStmt>
    <title>
     Baignu Pes
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Baignu%20Pes"/>
     <date>
      2017-02-26T01:06:09Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Baignu Pes
   </head>
   <p>
    Gavino Pes (dittu Don Baignu), preti è pueta gadduresu, (Tempiu, 31 luddu 1724 - 24 uttrovi 1795), hè statu u primu autori à aduprà u gadduresu in cumpunimenti puetichi inquadrati in u piriudu littarariu di l'arcadia cù influssi metastasiani; di ricca famidda di nobili, preti è canonicu di a Cattidrali di Cagliari da u 1750 circa eppo turratu à Tempiu, fù amanti di a bedda vita è di i donni, à i quali didichighja numarosi puisii è canzoni. Hè intarratu in a ghjesgia di Santu Franciscu in Tempiu.
   </p>
   <p>
    == Opari ==
   </p>
   <p>
    Calchì asempiu di opari (in gadduresu)
   </p>
   <p>
    Lu tempu.
   </p>
   <p>
    Parchì no' torri, dì, tempu passatu?
   </p>
   <p>
    Parchì no' torri, dì, tempu pardutu?
   </p>
   <p>
    Torra un'alta volta, torra à fatti méu,
   </p>
   <p>
    tempu impurtanti, tempu priziosu,
   </p>
   <p>
    tempu, chi vali tantu cant'è Deu,
   </p>
   <p>
    pa' un cori ben fattu è viltuósu.
   </p>
   <p>
    Chista è tutta la canzona, Lu Pintimentu, iscritta da don Baignu Pes illa so 'icchjaia.
   </p>
   <p>
    Lu Pintimentu
   </p>
   <p>
    Tantu tempu era muta
   </p>
   <p>
    la me' poara musa, e oggji è molta:
   </p>
   <p>
    da lu chjodu è caduta
   </p>
   <p>
    la me' cetara, e l'aggju in pezzi accolta;
   </p>
   <p>
    lu mé’ laru è siccu,
   </p>
   <p>
    chi illu me' fronti fesi calchi spiccu.
   </p>
   <p>
    Di li Musi illu monti
   </p>
   <p>
    no godu più chidd'aria sirena;
   </p>
   <p>
    paldutu aggju orizzonti,
   </p>
   <p>
    sacru furori, fantasia e vena:
   </p>
   <p>
    d'Arcadia li pastori
   </p>
   <p>
    più no mi 'oni tra li so' cantori.
   </p>
   <p>
    Buschi, rii e funtani
   </p>
   <p>
    li ninfi soi mi occultan’avari;
   </p>
   <p>
    li sireni no sani
   </p>
   <p>
    cun dulciura sciuddí lu cantu in mari;
   </p>
   <p>
    a li me' boci e lagni
   </p>
   <p>
    no folmani più ecu li muntagni.
   </p>
   <p>
    Li dulci russignoli,
   </p>
   <p>
    li canàrii, e li suai filumeni,
   </p>
   <p>
    primma d'iscì lu soli,
   </p>
   <p>
    alleviu più no dani a li me' peni,
   </p>
   <p>
    cu' la grata almunia
   </p>
   <p>
    di la so’ boci varia, allegra e via.
   </p>
   <p>
    Lu campu no si 'esti
   </p>
   <p>
    di gala più, ne d'allegri culori;
   </p>
   <p>
    in abiti funesti
   </p>
   <p>
    mi si mustra la rosa, e l'alti fìori;
   </p>
   <p>
    l'albureddi frunduti
   </p>
   <p>
    tutti pal me di dolu so vistuti.
   </p>
   <p>
    Lu putenti 'ilenu
   </p>
   <p>
    di lu mé' mal distinu addispittatu,
   </p>
   <p>
    l'abbrili e maggju amenu
   </p>
   <p>
    pal sempri a l’occhj mei ha malcitatu,
   </p>
   <p>
    e di !a primmaera
   </p>
   <p>
    è vinuta pal me l’ultima sera.
   </p>
   <p>
    Chiddi campi fiuriti
   </p>
   <p>
    al me so sicchi, e no fiorini più;
   </p>
   <p>
    e chidd'anni fuggjiti
   </p>
   <p>
    si ni so di la prima ciuintù:
   </p>
   <p>
    di l'etai matura
   </p>
   <p>
    appena n'aggju 'istu la figura.
   </p>
   <p>
    La 'icchjaia è vinuta
   </p>
   <p>
    candu mi figuràa più piccinnu;
   </p>
   <p>
    drummitu era e mi sciuta,
   </p>
   <p>
    gridendi: Gjà se' 'ecchju, e senza sinnu,
   </p>
   <p>
    malugratu ài l'anni
   </p>
   <p>
    in middi pregjudizi, in middi inganni.
   </p>
   <p>
    Appena chi mi speltu
   </p>
   <p>
    attindendi a l'avvisu, a lu cunsiddu,
   </p>
   <p>
    mi cuntemplu, e avveltu
   </p>
   <p>
    chi no socu un altu, e no socu più chiddu;
   </p>
   <p>
    isdintatu, ingrispitu,
   </p>
   <p>
    calvu e biancu lu capu, siccu e fritu.
   </p>
   <p>
    Simili a l’umbra ‘ana
   </p>
   <p>
    sparìsi amori e briu, e cant'aìa:
   </p>
   <p>
    l'alligria mundana
   </p>
   <p>
    fugghji la me' canuta cumpagnia;
   </p>
   <p>
    e l’amori mi scaccia,
   </p>
   <p>
    palch'anda nudu, e timi la ghiaccia.
   </p>
   <p>
    Più gustosa no è
   </p>
   <p>
    la cunversazioni e la 'isítta;
   </p>
   <p>
    videndi intrà a me
   </p>
   <p>
    dugnunu fùggji, dugnunu m'evítta.
   </p>
   <p>
    Ah! cantu e cantu ridi
   </p>
   <p>
    un sessu e l'altu sempri chi mi 'idi!
   </p>
   <p>
    Valgugnosu e cunfusu
   </p>
   <p>
    a la mé' trista stanzia mi ritiru:
   </p>
   <p>
    di lu tempu l'abusu
   </p>
   <p>
    piengu senza rimedïu, e suspiru.
   </p>
   <p>
    und'era la rasgioni?
   </p>
   <p>
    Oh chi vita! oh chi vana occupazioni!
   </p>
   <p>
    Chi sudori multali
   </p>
   <p>
    a lu 'entu no aggju incumandatu,
   </p>
   <p>
    pa’ acchistammi un mali
   </p>
   <p>
    da me pa’ un gran be' appriziatu!
   </p>
   <p>
    Chi peni, e chi fatichi
   </p>
   <p>
    premii aspittendi, ch'erani castichi!
   </p>
   <p>
    Ah! canti splendidesi,
   </p>
   <p>
    benefizi, rigali, e silvitù,
   </p>
   <p>
    e faori e finesi
   </p>
   <p>
    chi fesi a la mattessi ingratitù;
   </p>
   <p>
    sendi lu gradimentu
   </p>
   <p>
    candu un dispettu e candu un tradimentu!
   </p>
   <p>
    Chi rabbi, affanni, assusti!
   </p>
   <p>
    Chi viggjílii, chi notti mal passati
   </p>
   <p>
    in caccia di disgusti.
   </p>
   <p>
    Da me pal piaceri immaggjnati!
   </p>
   <p>
    Cridendi, (ah chi macchini!)
   </p>
   <p>
    ch'erani rosi li ch'erani spini!
   </p>
   <p>
    L'inganni e vanitai
   </p>
   <p>
    m'ani lu meddu tempu fraudatu,
   </p>
   <p>
    senza cunniscì mai
   </p>
   <p>
    un be', chi vildaderu sia statu.
   </p>
   <p>
    Lu disingannu è gjuntu
   </p>
   <p>
    oggj, chi socu gjà mezu difuntu.
   </p>
   <p>
    Li mé' dillitti so'
   </p>
   <p>
    assai più. Chi focciu eddunca abali?
   </p>
   <p>
    Disispirammi?... no,
   </p>
   <p>
    contra drittu divinu, e naturali.
   </p>
   <p>
    A lu rimediu aspiru,
   </p>
   <p>
    chi poss’aellu sempri chi rispiru.
   </p>
   <p>
    In lu celi un Patronu
   </p>
   <p>
    aggju, un Re, un Babbu, un bon amicu,
   </p>
   <p>
    ch'è prontu a lu paldonu;
   </p>
   <p>
    sendi offesu, e taldìu a lu casticu:
   </p>
   <p>
    e abbraccia indulgenti
   </p>
   <p>
    a ca’ detesta li so' mancamenti.
   </p>
   <p>
    L'osselvà, chi illu mundu
   </p>
   <p>
    cuntentu no si dà chi satisfaci,
   </p>
   <p>
    un dulori prufundu
   </p>
   <p>
    di tanti affetti indigni aè mi faci,
   </p>
   <p>
    e cussì voddu a Deu
   </p>
   <p>
    cunsagrà chistu brei tempu meu.
   </p>
   <p>
    Li dì, l'ori, e l'istanti,
   </p>
   <p>
    chi viì possu, cun sinzeru amori
   </p>
   <p>
    offeru a chist'Amanti,
   </p>
   <p>
    chi da l'omu no vò sinnò lu cori;
   </p>
   <p>
    e si l'ha indivisu
   </p>
   <p>
    faci pruà in terra un Paradisu.
   </p>
   <p>
    Un basgiu solu in sigretu.
   </p>
   <p>
    Un basgiu solu in sigretu
   </p>
   <p>
    in amurosu diliriu
   </p>
   <p>
    agghiu la menti è lu cori,
   </p>
   <p>
    parò mi servi l'amori
   </p>
   <p>
    di turmentu è di martiriu,
   </p>
   <p>
    Tu sola poi curammi
   </p>
   <p>
    Tu sola poi curammi
   </p>
   <p>
    Li me' mali so assai
   </p>
   <p>
    è rimediu no' v'hà
   </p>
   <p>
    tu chi mi lu poi dà
   </p>
   <p>
    ingrata, no' mi lu dai?
   </p>
   <p>
    == Bibliugrafia ==
   </p>
   <p>
    PES, Gavino; VETTORI, Vittorio. Tempo. 1899;
   </p>
   <p>
    PES, Gavino. Poeti sardi: Tormento. 1924;
   </p>
   <p>
    PES, Gavino; Raimondo Carta Raspi (a cura di). Le piu belle poesie. Cagliari: Edizioni della Fondazione "Il nuraghe", 1920 circa;
   </p>
   <p>
    PES, Gavino. Canti di Gallura. Tempio Pausania: Tipografia G. Tortu, 1929/1957;
   </p>
   <p>
    PES, Gavino. Raccolta di poesie tempiesi.Tempio Pausania: Tipografia G. Tortu;
   </p>
   <p>
    PES, Gavino. Tutti li canzoni: le straordinarie rime d'amore e di gelosia del "Catullo gallurese" del Settecento. Cagliari: Edizioni della Torre, 1981;
   </p>
   <p>
    Litteratura
   </p>
  </body>
 </text>
</TEI>
