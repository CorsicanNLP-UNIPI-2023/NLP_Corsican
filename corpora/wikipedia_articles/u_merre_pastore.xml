<TEI>
 <teiHeader>
  <fileDesc>
   <titleStmt>
    <title>
     U Merre Pastore
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/U%20Merre%20Pastore"/>
     <date>
      2019-10-03T11:24:01Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    U Merre Pastore
   </head>
   <p>
    U merre pastore hè un cantu tradiziunale di Corsica.
   </p>
   <p>
    ==U merre pastore==
   </p>
   <p>
    Vulemu piantà lu maghju
   </p>
   <p>
    Cullà lu fin'à le stelle
   </p>
   <p>
    Or serà cuntenta Cecca
   </p>
   <p>
    È più le so figliulelle
   </p>
   <p>
    Chì nun purteranu più
   </p>
   <p>
    Addossu le centupelle.
   </p>
   <p>
    O Braccò la to furtuna
   </p>
   <p>
    Avà sì s'hè discitata
   </p>
   <p>
    Tantu l'ai cumbattuta
   </p>
   <p>
    Ch'à la fine l'hai truvata
   </p>
   <p>
    Era nentr'un cornu di capra
   </p>
   <p>
    Culà stava intufunata.
   </p>
   <p>
    Chì l'avesse mai criduta
   </p>
   <p>
    Ch'in piazza di li Braconi
   </p>
   <p>
    Si duvesse alzà lu maghju
   </p>
   <p>
    La bandera à trè culori?
   </p>
   <p>
    La sgiò Cecca Luciani
   </p>
   <p>
    Meritò tutti sti onori.
   </p>
   <p>
    Or sì, sta Cecca frisciata
   </p>
   <p>
    Colla è fala per u paese
   </p>
   <p>
    È sì nimu la dimanda
   </p>
   <p>
    Ella risponde in francese
   </p>
   <p>
    Ùn ti sai vergugnà
   </p>
   <p>
    O risa di lu paese?
   </p>
   <p>
    Or tù ùn vedi la to scala
   </p>
   <p>
    Ch'è t'hà fatta a saltarelli?
   </p>
   <p>
    Ùn ci si ponu arrivà
   </p>
   <p>
    Li vechji nè li zitelli.
   </p>
   <p>
    Da la cherciulla à lu tettu
   </p>
   <p>
    Ci si contani le stelli.
   </p>
   <p>
    Aspettemu lu sgiò merre
   </p>
   <p>
    Cù le pecure stu maghju
   </p>
   <p>
    Ed allora l'elettori
   </p>
   <p>
    Li alzeranu lu so maghju
   </p>
   <p>
    Perchè ellu avia prumessu
   </p>
   <p>
    Un castratu tintinnaghju.
   </p>
   <p>
    ==Referenze==
   </p>
   <p>
    De Croze, A canzona populare di l'isula di Corsica, Parighji, 1911 (in francese)
   </p>
   <p>
    cantu tradiziunale di Corsica
   </p>
  </body>
 </text>
</TEI>
