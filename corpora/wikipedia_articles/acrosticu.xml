<TEI>
 <teiHeader>
  <fileDesc>
   <titleStmt>
    <title>
     Acrosticu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Acrosticu"/>
     <date>
      2015-07-27T12:52:31Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Acrosticu
   </head>
   <p>
    Un acrosticu (da u grecu ἀκρόστιχον, cumpostu di ἄκρον, "estremu" è στίχος, "versu") hè un cumpunimentu pueticu o un'altra sprissione linguistica in i quali e lettere o e sillabe o e parole iniziale d'ogni versu formanu un nome o una frasa.
   </p>
   <p>
    À l'origine l'acrosticu avia per sicuru una funzione mnemonica è prubabilmente una funzione magica. Si pussedinu parechji esempii d'acrostici in cumpusizione sacre babilunese, per esempiu quella chì prisintava u nome di u so autore: "Saggil-kinam-ubbib, prete di l'incantesimi di Babilonia". Altri esempii d'acrostici di l'antichità si ritrovanu incù a Bibbia, per opera di u prufeta Geremia, incù u "Libru di e Lamintazione", i cusiddetti "Salmi alfabetichi" in i quali l'iniziu d'ogni versu prisenta, in l'ordine, tutti e lettere di u santacroce (Salmi 25, 34, 119).
   </p>
   <p>
    ==Usu==
   </p>
   <p>
    ===Usu anticu===
   </p>
   <p>
    I più antichi esempii di acrostici in grecu ricollanu à Arato di Soli è à Nicandru; ci sò numerose acrostici trà l'epigrammi di l' Antulugia Palatina è in l'opera di Dionigi u Periegeta. In a litteratura latina Cicerone tistimunieghja ch'è Ennio fù autore d'acrostici; l'argumenti in versi di e cummedie di Plautu, prisentanu in acrostici u titulu di e cummedie stesse.
   </p>
   <p>
    Frà i pueti cristiani, acrostici funi cumposti da Commodiano in i so Instructiones. A tradizione di l'acrosticu cuntinuò in u Medievu è dopu in a litteratura taliana: moltu famosu hè l'acrosticu custituitu da i capiversi di e terzine di l' Amurosa visione incù i quali u Boccaccio dedicò l'opera à Maria di Aquino.
   </p>
   <p>
    Famosu hè ancu l'acrosticu postu à l'iniziu di u Cummentu murale à Ghjobba di Gregoriu Magnu. Sò definiti acrostici ancu i termini chì risultanu da e lettere iniziale di singule parole nanzi ch'è di versi: l'esempiu più cunnisciutu hè l'acrosticu cristologicu IΧΘΥΣ, "pesciu", custituitu da l'iniziale di a formula Ἰησοὺς Χριστὸς Θεοῦ Υἱὸς Σωτήρ, (Ghjesù Cristu Salvatore figliu di Diu).
   </p>
   <p>
    ===Usu mudernu===
   </p>
   <p>
    Un esempiu d'acrosticu d'epica più ricente, inspiratu da e vicende di a prima è di a siconda guerra di u Golfu, hè quellu irunicamente custituitu incù à e lettere di a parola B.U.S.H.: Bisogna Uccide Saddam Hussein.
   </p>
   <p>
    L'opera  un'eterna ghirlanda brillante di Douglas Hofstadter face dinù ampiu usu di l'acrosticu.
   </p>
   <p>
    ==In Corsica==
   </p>
   <p>
    I pueti corsi anu imprudatu qualchì volta l'acrosticu. Per esempiu Ghjuvan' Petru Lucciardi ni publicò unu in Le Petit Bastiais in u 1909:
   </p>
   <p>
    Cum'hè, Cirnea cara, cos'hè tuttu stu dolu ?
   </p>
   <p>
    I to saloni chjosi è tutti i lumi spenti ?
   </p>
   <p>
    Restu cume sturditu. Saraghju forse u solu ?
   </p>
   <p>
    N'ebbera ? A ignurà perchè, tù, ti lamenti ?
   </p>
   <p>
    E cume ? Ùn sai chì Vattelapesca hè mortu ?
   </p>
   <p>
    A Corsica intiera u pienghje è ùn hà tortu.
   </p>
   <p>
    è un altru pocu dopu, quand'ellu morse u pueta Petru Matteu Lucciana dettu Vattelapesca:
   </p>
   <p>
    Vattelapesca hè mortu. U dialettu corsu
   </p>
   <p>
    Avà cumu farà senza u so babbarellu ?
   </p>
   <p>
    Temu chi tutt'ognunu, è cun pocu rimorsu,
   </p>
   <p>
    Tenga à un vulè più avè ch'è frencese in cerbellu
   </p>
   <p>
    ETesto in grassetto cumu si faria si e nostre mammarelle,
   </p>
   <p>
    Le zie è le caccare pudessinu turnà ?
   </p>
   <p>
    Allora le scialate !... E care curciarelle
   </p>
   <p>
    Ponu ghunghje: nisunu più le capisciarà.
   </p>
   <p>
    E purtantu ùn trimate, o muntagnoli cari,
   </p>
   <p>
    Sappiate chì lu corsu si parlarà in eternu,
   </p>
   <p>
    Chì u sgiò Vattelapesca - riposi in sempiternu!-
   </p>
   <p>
    A fattu indi 'ssa lingua memorie è libri rari.
   </p>
   <p>
    == Note==
   </p>
   <p>
    == Da vede dinù ==
   </p>
   <p>
    Acronimu
   </p>
   <p>
    Mesosticu
   </p>
   <p>
    Telesticu
   </p>
   <p>
    Florentius
   </p>
   <p>
    ==Bibliugrafia==
   </p>
   <p>
    Geniu Gherardi (2011) I Lucciardi - Una famiglia corsa di pueti è di maestri di scola, Edizione Albiana
   </p>
   <p>
    Ghjochi linguistichi
   </p>
   <p>
    Ghjochi enimmistichi
   </p>
   <p>
    Puesia
   </p>
   <p>
    ==Fonte==
   </p>
   <p>
    'Ss'articulu pruvene in parte da l'articulu currispundente di a wikipedia in talianu.
   </p>
  </body>
 </text>
</TEI>
