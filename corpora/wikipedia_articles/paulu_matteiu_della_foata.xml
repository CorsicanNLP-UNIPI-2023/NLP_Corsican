<TEI>
 <teiHeader>
  <fileDesc>
   <titleStmt>
    <title>
     Paulu Matteiu Della Foata
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Paulu%20Matteiu%20Della%20Foata"/>
     <date>
      2019-10-03T11:13:46Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Paulu Matteiu Della Foata
   </head>
   <p>
    ==Biugrafia==
   </p>
   <p>
    Natu in Azilonu, in a pievi d'Urnanu, u 14 austu 1817, Paulu Matteu Di A Fuata fù urdinatu preti in u 1843. Dopu à una bedda carriera chì u purtò da u picculu siminariu d'Aiacciu, dund'eddu fù prufissori in 1843, sin'à Bucugnà, Corti in 1855, po torra Aiacciu dund'eddu esercitò intantu ch'è preti è vicariu in 1876. Fù numinatu vescu di Corsica u 21 aostu 1877, è tensi 'ssa funzioni sin'à a so morti. Fù numinatu dinò prelatu di u Papa Leone XIII in 1879.
   </p>
   <p>
    Cunnuscendu u corsu, u talianu, u francesu è u latinu, è scrivendu in ugnuna di 'ssi lingui, Monsignori Della Foata hè intrutu sopratuttu in u chjirchju u più altu di i scrittori corsi par via di i so puemi scritti in a parlata di l'Urnanu da 1856 à 1877 è arriuniti suttu à l'appillazioni di Poesie giocose, pupularizati à u longu di u XIXimu seculu, è publicati parechji volti à parta da 1873.
   </p>
   <p>
    Paulu Matteiu di la Fuata morsi in Aiacciu u 3 ghjinnaghju 1899.
   </p>
   <p>
    == Bibliugrafia ==
   </p>
   <p>
    Paulu Matteiu di la Foata scrissi in corsu, talianu, francesu è latinu:
   </p>
   <p>
    === In corsu===
   </p>
   <p>
    Poesie Giocose, in lingua vernacula di a pieve d'Ornanu (1856-1877)
   </p>
   <p>
    Predica di a rustaghja
   </p>
   <p>
    Invucazioni à a musa campagnola
   </p>
   <p>
    Marducheiu
   </p>
   <p>
    Preti Santu
   </p>
   <p>
    Nanna di u Bambinu
   </p>
   <p>
    U Duttori
   </p>
   <p>
    Discrizzioni di a pievi d'Urnanu
   </p>
   <p>
    ===In francesu===
   </p>
   <p>
    Recherches et notes diverses sur l'histoire de l'Église en Corse (1895), Bastia, Stamparia è libraria Ollagnier
   </p>
   <p>
    == Stratti ==
   </p>
   <p>
    Eccu un strattu di A nanna di lu Bambinu:
   </p>
   <p>
    Si spanna l'aria, lu tempu s'assirena,
   </p>
   <p>
    Luci la stedda, la luna hè ghjà ripiena :
   </p>
   <p>
    Ninna, nanna u me figliolu,
   </p>
   <p>
    Addurmenta ti parpena !
   </p>
   <p>
    Ninna nanna, biu bia !
   </p>
   <p>
    Lu me rè, lu me Missia.
   </p>
   <p>
    Tù cun trè dita susteni terra è celi
   </p>
   <p>
    È s'tù li chjami, sò pronti è sò fideli.
   </p>
   <p>
    O spiranza di la mamma.
   </p>
   <p>
    Dolci dolci com'è meli,
   </p>
   <p>
    Sapuritu com'è manna,
   </p>
   <p>
    Dormi, dormi è fà la nanna.
   </p>
   <p>
    == Riferimenti ==
   </p>
   <p>
    Rinatu Coti, Cunfarenza fatta in Azilonu u 7 aostu 1999 da cilibrà u cintinariu di a morti di Mgri Paulu Matteu di la Fuata, U Taravu
   </p>
   <p>
    A canzona "A rustaghja" intarpritata da Regina è Bruno
   </p>
   <p>
    Di la Fuata, Paulu Matteiu
   </p>
   <p>
    Di la Fuata, Paulu Matteiu
   </p>
  </body>
 </text>
</TEI>
