<TEI>
 <teiHeader>
  <fileDesc>
   <titleStmt>
    <title>
     Punta di Caldane
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Punta%20di%20Caldane"/>
     <date>
      2019-10-03T11:20:45Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Punta di Caldane
   </head>
   <p>
    E Caldane sò una serra muntagnola culminendu à 1731 metri d'altitudine, custituendu a siconda vetta di u massicciu di u San Petrone, in u centr'estu di a Corsica. Sò situate annantu à e cumune di Bustanicu è di Pianellu.
   </p>
   <p>
    == Geugrafia ==
   </p>
   <p/>
   <p>
    E Caldane sò una serra di media muntagna chì si stende annantu à una dicina di chilomitri da u nordupunente versu u sudestu. U spiculu cumporta in a so parte più alta una successione d'eminenze pocu marcate vicinu à 1700 metri d'altitudine, da u nordu à u sudu, u Monte Mufraghje (1712 m), a Cima di Callerucciu (1731 m), a Punta di Caldane (1724 m) induv'ella si trova a croce cimaghja, è a Punta Ventosa (1686 m).
   </p>
   <p>
    À u nordu, e Caldane sò spiccate da u San Petrone (1767 m), u culmine di u massicciu, da a foce d'Orezza (1296 m). U rilievu s'inducisce à pocu à pocu versu u sudestu sin'à a foce di Muteri.
   </p>
   <p>
    E Caldane custituiscenu a limita naturale tràl'Ellerata è a Castagniccia. Bon' parechji paesi di quest'ultima, situati à u pede di u virsante orientale, ponu esse ossirvati dapoi u spiculu cimaghju.
   </p>
   <p>
    == Girandulata ==
   </p>
   <p/>
   <p>
    A catena di e Caldane hè imprudata da numerosi stradelli più o menu intrattenuti. L'accessu u più friquintatu per righjunghje u spiculu cimaghju percorre u virsante sudu dapoi u paese di Pianellu, via a cappella San Vincenzu è i pasciali di Peri. L'altru accessu magiore hè a foce d'Orezza (1296 m), accessibile da unu bellu stradellu dapoi Campudonicu o Pia d'Orezza, o ancu di manera più difficile dapoi Loriani. Esistenu però altre pussibilità di righjunghje a vetta, cum'è a Bocca Callerucciu (dapoi Bustanicu, A Mazzola, Carticasi o ancu Piubetta) o a foce di Muteri (dapoi I Perelli, Nuvale, Pianellu, Matra o ancu Moita).
   </p>
   <p>
    E Caldane sò una destinazione di girandulata di prima trinca, abbraccendu tanta l'inseme di l'alta muntagna corsa (massicci di u Monte Cintu, di u Monte Rutondu, di u Monte Renosu è di l'Alcudine) o a larga valle di u Tavignanu ch'è i paesi di Castagniccia è u litturale orientale dapoi Sari sin'à a citatella di Bastia. Ma ùn ci vole micca à sottustimà a so ruzezza, ligata à un' impurtante slivellata, à u gattivu statu di i stradelli, à una vegetazione à spessu pagna chì rende l'orientamentu prublematicu è soprattuttu à u clima particularmente umitu è imprevidibile chì infierisce in 'ssu massicciu.
   </p>
   <p>
    == Note ==
   </p>
   <p>
    ==Da vede dinù==
   </p>
   <p>
    Monti di Corsica
   </p>
   <p>
    Geugrafia di a Corsica
   </p>
   <p>
    Castagniccia
   </p>
   <p>
    Caldane
   </p>
   <p>
    Massicciu di u San Petrone
   </p>
  </body>
 </text>
</TEI>
