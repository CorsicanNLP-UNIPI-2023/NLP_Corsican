<TEI>
 <teiHeader>
  <fileDesc>
   <titleStmt>
    <title>
     Ghjacumu Petru Carlu Abbatucci
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Ghjacumu%20Petru%20Carlu%20Abbatucci"/>
     <date>
      2017-04-09T16:03:19Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Ghjacumu Petru Carlu Abbatucci
   </head>
   <p>
    Ghjacumu Petru Carlu Abbatucci hè una parsunalità corsa è un puliticanti francesu natu in Zicavu u 21 di dicembri di u 1791 è mortu in Parighji l'11 di nuvembri di u 1857.
   </p>
   <p>
    == Biugrafia ==
   </p>
   <p>
    Ghjacumu Petru Carlu Abbatucci nasci in Zicavu u 21 di dicembri di u 1791 à u tempu di u riamu di Francia sottu à u regnu di u rè Lavisu XVI.
   </p>
   <p>
    Bisfigliolu di Ghjacumu Petru Abbatucci, è nipoti di Ghjuvanni Carlu Abbatucci, tremindù generali di a Rivuluzioni, cumencia una carriera d'avvucatu.
   </p>
   <p>
    Diventa dopu pracuratori di u Rè in Sartè di ghjinnaghju di u 1816, cunsiglieri à a corti reali di Bastia  di marzu di u 1819 è prisidenti di camara à a corti d'Orléans di sittembri di u 1830. In u 1830, hè dinò elettu diputatu di Corsica, prima d'essa elettu da u 1839 à u 1851 diputatu di u Loiret. Hè numinatu ministru di a Ghjustizia, Vardia di i Sugeddi di ghjinnaghju po' sinatori di dicembri di u 1852, insin'à a so morti.
   </p>
   <p>
    Sottu à a munarchia di Lugliu, prossimu da Odilon Barrot, hè un membru impurtanti di l'oppusizioni. Si distingui à u mumentu di a campagna di i banchetti rifurmisti - prisedi quiddu d'Orléans (Loiret) - incù a so vulintà sbetica d'assista à l'ultimu banchettu intarditu di u 22 di frivaghju di u 1848, chì n'era un di l'urganizadori. 'Ssi avvinimenti aiani da inghjinnà a caduta di a munarchia è a pruclamazioni di a Siconda Ripublica.
   </p>
   <p>
    Sottu à u Sicondu Imperu, in a so qualità di vardia di i Sugeddi, prisedi u Cunsigli di i ministri à u mumentu di l'assenzi di l'Imperatori Nabulionu III. Da u 1852 à u 1857, annata di a so morti, hè sinatori è cunsiglieri ufficiali di Nabulionu III, incù a carica di l'affari di Corsica. À 'ssu titulu, hè à l'urighjini di parti assà di i prugressi rializati annantu à l'isula sottu à u sicondu Imperu.
   </p>
   <p>
    Abbatucci si ni mori l'11 di nuvembri di u 1857 à l'ità di 65 anni in Parighji.
   </p>
   <p>
    == Famiglia ==
   </p>
   <p>
    Abbatucci sposa prima in Pitretu è Bicchisgià u 12 di ghjugnu di u 1810 Maria Aurelia Ghjuliana Colonna d'Istria (v. 1790-1814), avendu ni una zitedda chì ùn sopravvivi micca. Si rimarita in Ulmetu u 28 di nuvembri di u 1814 incù Maria Eufrasia Colonna (1795-1853), chì n'avarà  trè figlioli è una figliola, Camedda, cunsorti di Paulu Maria de Peretti, sottuprifettu di Calvi.
   </p>
   <p>
    == Noti ==
   </p>
   <p>
    Parsunalità di Corsica
   </p>
   <p>
    Parsunalità pulitica di Corsica
   </p>
   <p>
    Ministru di a Siconda Ripublica
   </p>
   <p>
    Ministru francesu di a Ghjustizia
   </p>
   <p>
    Diputatu di a Corsica
   </p>
   <p>
    Diputatu di a Loiret
   </p>
   <p>
    Diputatu di a Munarchia di Lugliu
   </p>
   <p>
    Membru di l'Assemblea custituenti di 1848
   </p>
   <p>
    Diputatu di a Siconda Ripublica francesa
   </p>
   <p>
    Ministru di u Sicondu Imperu
   </p>
   <p>
    Sinatori di u Sicondu Imperu
   </p>
  </body>
 </text>
</TEI>
