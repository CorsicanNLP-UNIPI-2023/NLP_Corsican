<TEI>
 <teiHeader>
  <fileDesc>
   <titleStmt>
    <title>
     A morte di Filicone
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/A%20morte%20di%20Filicone"/>
     <date>
      2015-07-09T15:01:25Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    A morte di Filicone
   </head>
   <p>
    A morte di Filicone hè un cantu tradiziunale di Corsica..
   </p>
   <p>
    ==A morte di Filicone==
   </p>
   <p>
    Impiegà vogliu la musa
   </p>
   <p>
    Per fà ne duie canzone
   </p>
   <p>
    Mi ritrovu ind'è le poghje
   </p>
   <p>
    È dimoru in Albitrone
   </p>
   <p>
    Ne sò tristu è scunsulatu
   </p>
   <p>
    Chì ghjè mortu Filicone.
   </p>
   <p>
    Quand’elli a senteranu
   </p>
   <p>
    I cacciadori in Casinca
   </p>
   <p>
    Ch’ell’hè mortu Filicone
   </p>
   <p>
    À lu pede d’un listincu
   </p>
   <p>
    N'hè mortu bellu onoratu
   </p>
   <p>
    Cù un cignale capu à capu.
   </p>
   <p>
    L'aghju fattu un cimiteriu
   </p>
   <p>
    Tuttu cintu à muraglione
   </p>
   <p>
    Nunda ch'è di maestranza
   </p>
   <p>
    Ci aghju qualchì pataccone
   </p>
   <p>
    Senza cuntà l'altru restu
   </p>
   <p>
    Eppo tutte le curone.
   </p>
   <p>
    L'aghju fattu la so cascia
   </p>
   <p>
    Tutta piena di pattume
   </p>
   <p>
    Po ripostu lu so capu
   </p>
   <p>
    Nantu à un cuscinu di piume
   </p>
   <p>
    Ùn vogliu fà cum'è quelli
   </p>
   <p>
    Chì li si lampanu in fiume.
   </p>
   <p>
    Canzone tradiziunale di Corsica
   </p>
  </body>
 </text>
</TEI>
