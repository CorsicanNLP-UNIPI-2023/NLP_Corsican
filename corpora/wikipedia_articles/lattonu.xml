<TEI>
 <teiHeader>
  <fileDesc>
   <titleStmt>
    <title>
     Lattonu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Lattonu"/>
     <date>
      2019-04-01T15:59:15Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Lattonu
   </head>
   <p>
    U lattonu (o lattone) hè una pianta o un arburettu chì faci parti di a famiglia di l'Euphorbiaceae. Hè statu discrittu è dinuminatu da Carl Linnaeus, in u 1753.
   </p>
   <p>
    ==Tassunumia==
   </p>
   <p>
    Parechi sinonimi di Euphorbia dendroides sò:
   </p>
   <p>
    Euphorbia laeta Aiton
   </p>
   <p>
    Esula dendroides (L.) Haw.
   </p>
   <p>
    Euphorbia divaricata Jacq.
   </p>
   <p>
    Euphorbion dendroideum (L.)
   </p>
   <p>
    Tithymalus arboreus Tourn.
   </p>
   <p>
    ==Discrizzioni==
   </p>
   <p>
    U lattonu hè una pianta di u circondu mediterraniu. U lattonu hè un arburettu altu circa un metru, ma pò aghjunghja eccizziunalamenti 2 à 3 metri. Nasci in i loca à sulivu, à spessu in i pinduricci scugliosi o in i sfetti di i tozzi. U lattonu hè beddu arradicatu. I casci appariscini di sittembri è parsistini mentri l'invernu sanu. Dopu si ni cascani di maghju. I parti più anziani di a pianta sò bruni è spruvisti di casci. Fiurisci da aprili à ghjunghju. U so suchju hè biancu è piciosu. Versu a fini di u branu è à u principiu di l'istatina, u lattonu diventa rossu. U lattonu perdi dopu tutti i so casci.
   </p>
   <p>
    == In Corsica ==
   </p>
   <p>
    U lattonu hè abbastanza cumunu in Corsica: hè prisenti in particulari  in Galeria, Portu, Tizzà, San Fiurenzu, Aiacciu, Sulinzara è ancu in Bonifaziu. Si pò scuntrà dinò annantu à parechji isulotti com'è quiddi di Pinareddu, Piana (di l'Isuli Ciarbicali) è Pitricaghjosa. Calchì volta, si pò ancu truvà i loca induva i lattona sò crisciuti com'è arburetti alti trè metri (com'è in Aiacciu, in u Salariu).
   </p>
   <p>
    ==Lessiculugia==
   </p>
   <p>
    U lattonu hè ancu chjamatu u lattone''. U nomu corsu veni da u fattu chì, quand'eddu si tronca a vetta, ni esci spezia di latti.
   </p>
   <p>
    ==Noti==
   </p>
   <p>
    == Bibliugrafia ==
   </p>
   <p>
    Paul Ozenda (1950) L'ariali di ripartizioni di Euphorbia dendroides è u so valori biugiugraficu, Bullitinu di a Sucità Butanicae di Francia, 97:10, pagini 172-181 (in francesu)
   </p>
   <p>
    Guilhan Paradis (2001), Euphorbia dendroides in Corsica, Bulletinu di a Sucità Butanica di u Centru Punenti (in francesu)
   </p>
   <p>
    Euphorbiaceae
   </p>
   <p>
    Flora di Corsica
   </p>
  </body>
 </text>
</TEI>
