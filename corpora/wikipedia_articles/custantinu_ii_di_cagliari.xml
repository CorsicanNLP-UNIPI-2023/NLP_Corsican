<TEI>
 <teiHeader>
  <fileDesc>
   <titleStmt>
    <title>
     Custantinu II di Cagliari
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Custantinu%20II%20di%20Cagliari"/>
     <date>
      2016-12-03T17:13:22Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Custantinu II di Cagliari
   </head>
   <p>
    Custantinu II di Cagliari fù Ghjudici di Cagliari versu 1130 insin'à 1163.
   </p>
   <p>
    == Urighjini ==
   </p>
   <p>
    Custantinu II, fiddolu solu di  Marianu II Torchitorio, Ghjudici di  Cagliari (versu 1107 - versu 1121/1130), nasci in i primi anni di u XIIu seculu è com'è iddu hè d'usu in a sterpa di i Ghjudici di Cagliari, hè assuciatu à u tronu da i so primi annati.
   </p>
   <p>
    == Regnu ==
   </p>
   <p>
    A parsona ignora l'annata ind'iddu principia à rignà solu, di sicuru pocu innanzi à 1130 chì quidd'annu u 13 di frivaghju, s'intitulighja par a prima volta " Iudex Caralitanus " quandu iddu cunferma una dunazioni fatta da u so babbu. Cunfurmamenti à l'antica tradizioni chì vulia chì u tronu di Cagliari fussi di manera altirnativa accupatu da un " Torchitorio d'Ugunali " è un " Salusio di Lacon ", adotta u nomu di regnu di " Salusio di Lacon ". In uni pochi di ducumenti, pidda u nomu di " di 'Pluminus " da u nomu di a lucalità in a quali i Ghjudici di Cagliari aiani stabilitu a so risidenza quandu a pupulazioni aia abbandunatu l'antica cità à u mumentu di l'incursioni di i Sarracini par un locu più faciuli da difenda.
   </p>
   <p>
    U regnu di Custantinu II dura una trintina d'anni ed hè un mumentu impurtanti di a storia di Cagliari. Hè à 'ss'ebbica ch'idda principia a lotta trà u Santu Sediu, Ghjenuva è a ripublica di Pisa, i trè putenzi cuntinintali chì vuliani assicurà si una pusizioni privilighjata è affirmà a so egemunia annantu à u Regnu di Cagliari è u Mari Tarraniu uccidentali. A rivalità trà i dui ripublichi marittimi di Pisa è di Ghjenuva hè à l'urighjini d'una guerra in u 1120 annantu à a quistioni apparintamenti ecclesiastica di l'ubbidienza di i veschi di Corsica è chì ùn si tarminarà ch'è in u 1133.
   </p>
   <p>
    I soli ducumenti chì si disponi annantu à Custantinu II sò rilativi à i dunazioni di tarri è di i cuncissioni di privileghji in istituzioni riligiosi par u più annantu à u cuntinenti ciò chì mostra bè l'intaressi pulitichi di forzi in prisenza è sò a sprissioni non tantu di u zelu riligiosu di u Ghjudici ch'è di i so uriintamenti pulitichi.
   </p>
   <p>
    Custantinu II mori in u 1163.
   </p>
   <p>
    == Unioni è pusterità ==
   </p>
   <p>
    Custantinu II avia spusatu Giorgia d'Unali, in prima nozza è dopu Sardinia di Zori. Da i so dui unioni, lascia trè fiddoli:
   </p>
   <p>
    una fiddola maiori anonima chì sposa à Petru di Torres, frateddu di u Ghjudici Barisone II di Torres.
   </p>
   <p>
    Giorgia, chì sposa u pisanu Oberto marchesi di Massa, isciutu da a famidda di l'Obertenghi ;
   </p>
   <p>
    Preziosa, a terza chì sposa un antru nobili di Pisa, Tedice (I) di Donoratico, antinatu di a sterpa di i Della Gherardesca.
   </p>
   <p>
    == Bibliugrafia ==
   </p>
   <p>
    Gian Giacomo Ortu A Sardegna dei giudici, Regione autonoma della Sardegna, 2005.
   </p>
   <p>
    ==Da veda dinò==
   </p>
   <p>
    Regnu di Cagliari
   </p>
   <p>
    == Noti ==
   </p>
   <p>
    Storia di a Sardegna
   </p>
  </body>
 </text>
</TEI>
