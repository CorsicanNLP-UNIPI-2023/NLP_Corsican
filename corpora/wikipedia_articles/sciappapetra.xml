<TEI>
 <teiHeader>
  <fileDesc>
   <titleStmt>
    <title>
     Sciappapetra
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Sciappapetra"/>
     <date>
      2014-03-23T14:57:40Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Sciappapetra
   </head>
   <p>
    A sciappapetra (Polygonum maritimum) hè un fiori chì faci parti di a famiglia di i Polygonaceae. I casci sò lungarini è uvali. Nasci in a rena di u litturali, accantu à i piaghji, ma ancu à u cantu di i stradona. Hè alta 10 à 50 cm. Fiurisci da ghjugnu à aostu. I fiori sò chjucareddi (5 mm) è bianchi. T'hà una radica longa è fonda, chì li parmetti di stà in a rena calda.
   </p>
   <p>
    A sciappapetra si trova in l'ariali di u Mari Tarraniu.
   </p>
   <p>
    == In Corsica ==
   </p>
   <p>
    L'arba sciappapetra hè abbastanza cumuna in Corsica. U nomu corsu veni da u fattu ca a pianta hè rinumata par "sciappà a petra", vena à dì truncà è caccià i calculi, i cuncressioni minerali chì si formani in i rena o in a buscica. L'arba sciappapetra hè ancu chjamata a spaccapetra, chì t'hà listessu significatu. Ma par via di 'ssa prubità chì hè cunnisciuta ancu fora di Corsica, l'arba sciappapetra hè sradicata troppu suventi è diventa più rara. Par coglia la, ci voli à taglià la, lachendu a so radica in terra, è micca à sradicà la.
   </p>
   <p>
    Si dici dinò (Conrad 1981) chì Nabulionu, chì suffria da i calculi, rigrittia d'ùn truvà l'arba sciappapetra in Santa Elena.
   </p>
   <p>
    == Rifarenzi ==
   </p>
   <p>
    Conrad, Marcella,  I corsi è e piante salvatiche, avà è innanzi, 1981], [[Adecec]
   </p>
   <p>
    Gamisans, J. &amp; Jeanmonod, J. (1993) A vegetazioni di a Corsica - La végétation de la Corse, Cunsirvatoriu è giardinu botanicu di a cità di Geneva: Geneva (in francesu)
   </p>
   <p>
    == Da veda dinò ==
   </p>
   <p>
    a flora di Corsica
   </p>
   <p>
    Polygonaceae
   </p>
   <p>
    Flora di Corsica
   </p>
  </body>
 </text>
</TEI>
