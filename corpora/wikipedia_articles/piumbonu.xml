<TEI>
 <teiHeader>
  <fileDesc>
   <titleStmt>
    <title>
     Piumbonu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Piumbonu"/>
     <date>
      2015-06-24T18:28:28Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Piumbonu
   </head>
   <p>
    U Piumbonu (o Piumbone) (Lavandula stoechas) hè un fiori chì faci partita di a famiglia di i Lamiaceae. Hè urighjinariu di i rigioni di u Mediterraniu, d'Africa di u Nordu, d'India è d'Asia.
   </p>
   <p>
    == Discrizzioni ==
   </p>
   <p>
    A pianta hè alta 40-60 cm, eccizziunalamenti finu à 120 cm, di culori grisgicciu, incù un purtamentu erettu. A pianta hè arumatica.
   </p>
   <p>
    I fogli sò pirsistenti, opposti, liniari, longhi 1-3 cm, larghi pochi millimitri. À l'ascella di i fogli sò insiriti ciuffa di fogli più chjuchi.
   </p>
   <p>
    I fiora sò riuniti in un'infiuriscenza à spiga, ovatu-cilindrica è appena angulosa, longa 2-3 cm è surmuntata da un gruppu di 2-3 brattei beddi sviluppati, di culori viulinu, turchinu o malvu. U piumbonu fiurisci da maghju à aostu. I fiora ani un caliciu longu circa un mezu millimitru o appena di più. A curolla hè di culori turchinu-viulaceu è longa circa un mezu centimu.
   </p>
   <p>
    In l'ariali i più caldi a pianta entri in vegetazioni versu a fini di u vaghjimu o in pienu inguernu, in quiddi più freti di branu. L'ebbica di fiuritura principia, sicondu a ripresa vegetativa, da ghjinnaghju à maghju è cuntinueghja duranti parechji mesa. A pianta hè buttinata da l'abbi.
   </p>
   <p>
    === Distribuzioni ===
   </p>
   <p>
    U piumbonu hè una pianta meditarrania, ma ùn hè micca prisenti in tutti i rigioni di u bacinu. Si trova in tutti i rigioni custieri di u Mari Tarraniu eccituatu in Libia, in Egittu è in u virsanti adriaticu di a Penisula taliana.
   </p>
   <p>
    === In Corsica===
   </p>
   <p>
    U piumbonu hè cumunu in Corsica. Quand’eddu brusgia sciapitteghja ed hè par quissa ch’eddu hè chjamatu piumbonu. Hè ancu chjamatu u piubone o l'arba dritta.
   </p>
   <p>
    == Usi ==
   </p>
   <p>
    ===Ghjardinaghju===
   </p>
   <p>
    In u giardinaghju u piumbonu pò essa imprudatu par a rialisazioni d'orti meditarranii in cumpusizioni misti à i quali pò cunferiscia una certa biddezza par via di a so abbundanti fiuritura è l'intensità di i culori di i so infiuriscenzi.
   </p>
   <p>
    ===Apicultura===
   </p>
   <p>
    U piumbonu hè un' intarissanti pianta mellifera. U meli monuflora ottinutu da 'ssa pianta differisci in tuttu da u meli di lavanda di cultura: t'hà un gustu più fini ed hè pocu arumaticu. 'Ssu meli monuflora hè pocu prisenti annantu à u marcatu ed hè pruduttu soprattuttu in Sardegna è in l'isula d'Elba.
   </p>
   <p>
    ===Medicinali===
   </p>
   <p>
    U piumbonu pruduci un oliu essinziali chì cunteni linalolu, linalil acitatu è cineolu. Com'è altri lamiacei hà prubità antisettichi, espetturanti è antispasmodichi.
   </p>
   <p>
    In Corsica, si faciani i fumenti incù i fiora di u piumbonu par luttà contru a sinusita.
   </p>
   <p>
    == Gallaria d'imagini ==
   </p>
   <p>
    ==Noti==
   </p>
   <p>
    == Da veda dinò ==
   </p>
   <p>
    i fiori di Corsica
   </p>
   <p>
    ==Bibliugrafia==
   </p>
   <p>
    Gamisans, Jacques (1996), A flora endemica di Corsica, Edisud (in francese)
   </p>
   <p>
    Conrad, Marcella,  I corsi è e piante salvatiche, avà è innanzi, 1981], [[Adecec]
   </p>
   <p>
    Paulu Simonpoli, E piante salvatiche - Cunniscenze è usi, 1982, Parcu Naturale di Corsica
   </p>
   <p>
    == Liami ==
   </p>
   <p>
    I pianti di Pecita: l'arba dritta
   </p>
   <p>
    Lamiaceae
   </p>
   <p>
    Flora di Corsica
   </p>
  </body>
 </text>
</TEI>
