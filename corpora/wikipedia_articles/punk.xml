<TEI>
 <teiHeader>
  <fileDesc>
   <titleStmt>
    <title>
     Punk
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Punk"/>
     <date>
      2016-06-18T17:52:01Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Punk
   </head>
   <p>
    Punk hè un termine anglese (chì cum'è agettivu significheghja di scarsa qualità, da dui soldi) creatu pa identificà una sottucultura ghjuvanile affiurata in u Regnu Unitu è in i Stati Uniti, à mità di l'anni sittanta.
   </p>
   <p>
    U termine nascì da a musica punk rock, una musica roza, rumorosa, pocu cumplessa, ribella è diretta, nata à mità di u sittanta in Inghilterra è in i Stati Uniti incù gruppi cum'è The Stooges, Ramones, Sex Pistols, Dead Boys, The Damned o Clash.
   </p>
   <p>
    == Urigine ==
   </p>
   <p>
    U currente però ùn era micca cunnisciuta ancu cum'è punk rock, perchè u termine nascì qualchì annu dopu. Stu muvimentu musicale era dunque identificatu cum'è una cuntinuazione di u garage rock di l'anni sissanta, generu à u quale caratteristica era, per appuntu, un'essenza grezza è tantu diretta, rispettu à altri generi di rock &amp; roll. U generu pudia però esse definitu ancu cum'è hard rock.
   </p>
   <p>
    I gruppi in quistione eranu cusi ricunnisciuti cum'è garage rock, hard rock, glam rock o simpliciamente rock &amp; roll. Parechji gruppi di i primi anni sittanta infatti, avianu tipichi elementi glam rock, in particulare i New York Dolls, dopu Iggy Pop, ma ancu David Bowie, Roxy Music è altri. Sta prima fasa serà chjamata "proto-punk". Sti gruppi connutavanu elementi stilistichi tipichi di u punk rock, ancu prima di a so nascita è dunque di u so ricunniscimentu. U termine punk rock nascì versu a mità di u sittanta. Trà i primi à esse definiti in tal modu seranu i Ramones, nati in u 1974. Cum'è molti altri gruppi di u currente, i Ramones anu elementi tratti da u garage rock, surf, british invasion è più generalmente rock &amp; roll, uniti à sonurità grezze, distorte è prive di tecnica strumintale. Affiureranu ancu altre gruppi cum'è The Heartbreakers, Dead Boys è i The Voidoids. St'undata, ricunnisciuta cum'è a prima undata di punk rock, serà identificata cum'è Punk 77, vale à dì l'undata di gruppi punk rock, sviluppati versu a siconda mità di l'anni sittanta. St'undata cumprenderà gruppi di parechje naziunalità, ma soprattuttu americani è britannichi.
   </p>
   <p>
    == Vistitura ==
   </p>
   <p>
    L' abbigliamentu hè custituitu da vistiti stracciati, pantaloni ruvinati, anfibi è catene à u collu. In i capelli à spessu s'aghjunghje a cresta. Inoltre hè frequente l'usu di piercing à orechje, guance è sopraccigli, in l'anni 70 era cunsiderata una cosa strana nonustante fusse passata a rivoluzione ghjuvanile di u sissanta.
   </p>
   <p>
    == Tipulugie sottuculturale ==
   </p>
   <p>
    Attualmente ci sò diverse tipulugie di punk, chì si differenzieghjanu per via di a musica è di a vistitura. Pa indettu u crust punk, sottugeneru di u hardcore punk è di u anarcho punk, contaminatu da u metal estremu. Stu generu, natu in Inghilterra in i primi anni uttanta, prisenta à spessu testi pessimisti è cuncintrati annantu à temi suciali è pulitichi. A vistitura hè varia rispettu à u classicu punk. I capelli sò più longhi è spessu accumpagnati da dreadlocks, i vistuti sò simili à u punk originale ma incù l'aghjunta di toppe è spille.
   </p>
   <p>
    In custruzzioni
   </p>
  </body>
 </text>
</TEI>
