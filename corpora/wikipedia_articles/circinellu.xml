<TEI>
 <teiHeader>
  <fileDesc>
   <titleStmt>
    <title>
     Circinellu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Circinellu"/>
     <date>
      2014-03-23T14:12:12Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Circinellu
   </head>
   <p>
    Dumenicu Leca dettu Circinellu (o Circineddu) hè natu in lu 1701 (in Guagnu o in Ortu ) è mortu in lu 1771.
   </p>
   <p>
    Un si sà tantu cose nant'à Circinellu s'ellu n'è chi a studiatu in Genoa è po in Roma, durante a revoluzione corsa. Vultatu in a so pieva di Vicu, diventa prete di Guagnu è si mette à u serviziu di Pasquale Paoli. A so storia cumencia in Ponte Novu. Nant'à l'altare di a so ghjesgia, ghjura di mai spone l'arme aspittendu chi a patria sìa occupata è, cù l'omi ch'ellu infiarava, si rende in Vivariu à truvà à Abatucci è li dumanda d'attaccà i francesi. A partenza di u generale u porta in a pieva soia induva, cù parenti è amichi, dà forza à a resistenza. I so fatti ruvinati, ricercatu contra soldi, rispinghje e dumande di Marbeuf à quale avarìa rispostu:"un pudè micca ghjurà fideltà à a francia senza perghjurà" parchì avìa dighjà ghjuratu nant'à i vanghjeli di stà fedu à a patria. Visticatu, si stalla in lu Fium'orbu induva, un ghjornu di 1771, hè rintracciatu mortu drent'à una sàpara d'Ania, cù u so stilettu è u so crucifissu in manu.
   </p>
   <p>
    Persunalità storica di Corsica
   </p>
   <p>
    Morti in 1771
   </p>
  </body>
 </text>
</TEI>
