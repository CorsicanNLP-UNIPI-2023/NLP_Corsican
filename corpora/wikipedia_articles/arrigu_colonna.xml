<TEI>
 <teiHeader>
  <fileDesc>
   <titleStmt>
    <title>
     Arrigu Colonna
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Arrigu%20Colonna"/>
     <date>
      2019-02-14T15:59:10Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Arrigu Colonna
   </head>
   <p>
    Arrigu Colonna, natu circa in l'annu 940, discendente direttu d'Ugu Colonna, seria u 6esimu Conte di Corsica. Arrigu Colonna fubbe cugnumatu il bel Missere, prubabilmente per via di a so bellezza di natura, è di a so amabile figura. Hè più cunnisciutu sottu à u nome d'Arrigu il bel Missere. Hè reputatu esse u figliolu maiò di Guidu Colonna.
   </p>
   <p>
    == Biugrafia ==
   </p>
   <p>
    Sient'è u cronistu di u XVe seculu, Ghjuvanni di la Grossa, hè ellu chì unu Imperatore (chì a so storia ùn si ricorda micca u nome) fece Cavaliere, è à u quale, circustanza di prima trinca, cunfirmò u pussidimentu di a Corsica. Era assai populare è omu pò dì ch'ellu fubbe u liberatore di u so populu, quandu ellu li dete l'abulizione di a "decima di i zitelli" chì Roma esigia. Avia mandatu per stu fine vicinu à u Santu Sediu u vescu d'Aleria, chì cunnuscia a so capacità. U Papa, struitu da l'eloquente ripprisintazione di u sapiente Prelatu, si spicciò d'abrugà a leghje, è duvite marcà a so indignazione contru à l'avarizia di l'Officiali di a Corte Rumana.
   </p>
   <p>
    U conte Arrigu ebbe setti figlioli è una figliola di Ginevra, a so moglia, chì appartenia à a famiglia rumana di i Torquati. Maritò a so figliola à u conte Antonio, figliolu di u conte Forte di Cinarca, discendente di u conte Cinarcu.
   </p>
   <p>
    U Conte Forte di Cinarca pretendia chì i castelli di Tralavetu è di Cavru eranu stati architettati in a stesa di a so ghjuridizione. I Tralavetini s'oppuninu à e pretensione di Forte, chì purtò u prucessu davanti à Arrigu, amicu (è dinù parente) ch'ellu u ghjudicava in qualità di Magistratu supremu. 'Ssu principe ghjustu, accumpagnatu di i so zitelli, andò sopr'à locu per struisce si di i medii chì omu mettia in causa.
   </p>
   <p>
    I Tralavetini, privedendu chì a so decisione li seria sfavurevule, privensinu u so ghjudicamentu, è u fecenu assassinà da unu Sardu. In u mentre chì Forte di Cinarca si chjimpava u parricidiu, agguantonu i setti principi, ch'elli annigonu sottu à unu ponte vicinu à Cavru.
   </p>
   <p>
    == Note ==
   </p>
   <p>
    == Bibliugrafia ==
   </p>
   <p>
    Abate Letteron Storia di a Corsica - Tomu 1, Bulletinu di a Sucità di e scenze naturale è storichi di a Corsica, Stampa è libraria Vv Eugène Ollagnier, Bastia 1888.
   </p>
   <p>
    ==Da vede dinù==
   </p>
   <p>
    Ghjuvanni di la Grossa
   </p>
   <p>
    Persunalità storica di Corsica
   </p>
   <p>
    Conti di Corsica
   </p>
  </body>
 </text>
</TEI>
