<TEI>
 <teiHeader>
  <fileDesc>
   <titleStmt>
    <title>
     Neve (Ghjacumu Santu Versini)
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Neve%20%28Ghjacumu%20Santu%20Versini%29"/>
     <date>
      2015-07-01T16:34:47Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Neve (Ghjacumu Santu Versini)
   </head>
   <p>
    Neve hè una puesia di l'autore è pueta in lingua corsa Ghjacumu Santu Versini (1867-1922), dettu Buscagliolu. Hè stata publicata in A Cispra di marzu 1914. L'ultima strufetta hè stata aghjustata dopu, chì a si ramintavanu parechji di i sculari chì eranu stati à scola incù Ghjacumu Santu Versini.
   </p>
   <p>
    I grataghji fulighjinosi
   </p>
   <p>
    Anu e so faldette bianche.
   </p>
   <p>
    E fate ch'ùn sò mai stanche,
   </p>
   <p>
    L'anu fatti cusì pumposi
   </p>
   <p>
    I grataghji fulighjinosi...
   </p>
   <p>
    I licciaconi è li pulloni
   </p>
   <p>
    L'hà vistuti tutti lu ventu
   </p>
   <p>
    Di cadusgiulelle d'argentu...
   </p>
   <p>
    Sbaccuneghjanu da ricconi
   </p>
   <p>
    I licciaconi è li pulloni...
   </p>
   <p>
    U sole hè spentu,
   </p>
   <p>
    U celu piegne...
   </p>
   <p>
    Più tarra, più monti, più machja...
   </p>
   <p>
    Un nivulu di corbi grachja...
   </p>
   <p>
    Malasci à ch'ùn hà ghjuntu legne!
   </p>
   <p>
    U sole hè spentu. U celu piegne...
   </p>
   <p>
    Neva, neva, è neva fiori !
   </p>
   <p>
    Di biancu s'impanna lu mondu...
   </p>
   <p>
    Bellu granu sarà più tondu
   </p>
   <p>
    Pà li buiaghji è li pastori.
   </p>
   <p>
    Neva, neva è neva fiori!
   </p>
   <p>
    ==Referenze==
   </p>
   <p>
    Ceccaldi, Matteiu (1976) Antulugia di a litteratura corsa - Anthologie de la littérature corse, Klincksieck: Paris
   </p>
   <p>
    ==Ligami==
   </p>
   <p>
    Paese di marignana - Fole è canti
   </p>
   <p>
    ==Da vede dinù==
   </p>
   <p>
    Ghjacumu Santu Versini
   </p>
   <p>
    Puesia in lingua corsa
   </p>
  </body>
 </text>
</TEI>
