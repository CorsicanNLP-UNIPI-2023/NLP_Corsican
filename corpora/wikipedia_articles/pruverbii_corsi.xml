<TEI>
 <teiHeader>
  <fileDesc>
   <titleStmt>
    <title>
     Pruverbii corsi
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Pruverbii%20corsi"/>
     <date>
      2018-11-19T23:50:04Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Pruverbii corsi
   </head>
   <p>
    I Pruverbii corsi sò una cumpunente impurtanta di a cultura corsa. Sò numarosi, varii è cuncernanu guasi tutti l'aspetti di a vita. Una prima classifica permette di distingue i pruverbii relativi à a vita in generale, è i pruverbii chì si rapportanu à tale paese o cità. 'Ssi ultimi sò generalmente schirzanti, è à spessu l'anu creati quelli di i paesi vicini. In 'ssa ultima categuria, si pò mintuvà:
   </p>
   <p>
    Aiacciu, Aiacciu, chì ùn vi ni ghjungni, ùn vi ni caccia.
   </p>
   <p>
    Balanini, unti è fini.
   </p>
   <p>
    Felicetu, Felicetu assai ogliu è micca acetu.
   </p>
   <p>
    Corpilonghi Auccianesi.
   </p>
   <p>
    Vargualè, Vargualè, Ghjàrgala era è ghjàrgala hè.
   </p>
   <p>
    I Bilvidiraccii pieni à stracci, i Campumuresi pieni à seta.
   </p>
   <p>
    Campumoru campu tristu, tan' di vulpi è numichi di Cristu.
   </p>
   <p>
    In a prima categuria invece, ci sò i pruverbii chì cuncernanu a vita quotidiana. Si face referenza à l'amore, a casa, i parenti, l'amicizia, a guerra, et cetera. Frà i pruverbii di 'ssa categuria, i più numerosi, si pò cità per esempiu:
   </p>
   <p>
    Bellezza ùn si ne magna.
   </p>
   <p>
    Centu casi, centu milla miserii.
   </p>
   <p>
    Chì vadagna in prima mani, si ni và à calzi in mani.
   </p>
   <p>
    U troppu stroppia.
   </p>
   <p>
    S'è u ghjòvanu vulissi è u vechju pudissi.
   </p>
   <p>
    Cum'ellu a dice Antone Mattei in a so intruduzzione à i so Pruverbii, detti è massime corse: "I pruverbii sò u più anticu munumentu d'una lingua è u codice più vechju, più generale è più durabile d'un populu. S'è qualchì pruverbiu nun sò tutu à fattu veri è sò passati di tempu, guasi tutti però sò tante verità cunfirmate da più seculi di sperienza; ed hè però chì sò chjamati "santi è ghjusti".
   </p>
   <p>
    =Pruverbii corsi=
   </p>
   <p>
    __NOTOC__
   </p>
   <p>
    A B C D E F G H I J L M N O P Q R S T U V W X Y Z
   </p>
   <p>
    Eccu bon'parechji pruverbii corsi.
   </p>
   <p>
    ==A==
   </p>
   <p>
    À a fica zemba, tuttu u mondu s'arremba.
   </p>
   <p>
    A bucia t'hà l'anchi corti.
   </p>
   <p>
    A bocca chjusa, nè moschi nè bonbucconi.
   </p>
   <p>
    A bocca chjusa, nè pani nè bonbucconi.
   </p>
   <p>
    A botta vechja faci u bon' vinu.
   </p>
   <p>
    A casa piglia, a casa rendi.
   </p>
   <p>
    A casa ind'eddu un ghjugni u soli, ci ghjugni u duttori.
   </p>
   <p>
    A Casalta bellu paese quandu l'aliva stà appesa. Sè l'aliva si ne casca, disgraziata a Casalta.
   </p>
   <p>
    A cavaddu dunatu, un fidià denti.
   </p>
   <p>
    A chì campa n'ha da veda.
   </p>
   <p>
    A chi dormi un piglia pesci.
   </p>
   <p>
    À chì faci u passu più maiò ch'è a ghjamba, casca.
   </p>
   <p>
    A chì fussi induvinu, un saria mai mischinu.
   </p>
   <p>
    A chì ha mangnatu u meli t'hà l'abba in capu.
   </p>
   <p>
    À chì hè causa di u so  mali, piegni à sè stessu.
   </p>
   <p>
    A chì l'attempa a perdi.
   </p>
   <p>
    A chì l'hà in culu l'ha in casa.
   </p>
   <p>
    A chì la fuma, à chì la pippa.
   </p>
   <p>
    À chì male un face paura un ha.
   </p>
   <p>
    À chì nasce bella, nasce maritata.
   </p>
   <p>
    À chì nasce sumere un diventa cavallu.
   </p>
   <p>
    À chì nascì, à chì nascitiò!
   </p>
   <p>
    A chì mali vivi, mali mori.
   </p>
   <p>
    A chì mangna u pani di u preti, bisogna à dibbità lu.
   </p>
   <p>
    A chi mori, à chi s'allarga.
   </p>
   <p>
    A chi para fritu, para caldu.
   </p>
   <p>
    À chì pesa a petra, piglia l'anguilla.
   </p>
   <p>
    À chì s'aiuta hè galant'omu.
   </p>
   <p>
    A chi stanta, à chi scurnochja.
   </p>
   <p>
    A chì stughji un perdi tempu.
   </p>
   <p>
    A chì t'ha culu, tira peta.
   </p>
   <p>
    A chì t'hà dui casi In una ci piovi.
   </p>
   <p>
    À chì teni, à chì scurteca, a colpa hè a listessa.
   </p>
   <p>
    A chì troppu si cala, u culu vi mostra.
   </p>
   <p>
    A chì ùn arrisica ùn arrùzzica.
   </p>
   <p>
    À chì ùn hà ca un ochju, suventi u si tocca.
   </p>
   <p>
    A chi un hè beddu di natura Un vali lavatura.
   </p>
   <p>
    A chì un ni hà, un ni mangna. Sé tu voli a farina Va à coglia a castagna.
   </p>
   <p>
    A chì ùn pò batta u cavallu, batti a sella.
   </p>
   <p>
    A chi un sa piantà, pianta di nuvembri.
   </p>
   <p>
    A chi va forti, va à la morti.
   </p>
   <p>
    À chì vivi incù u zoppu, à u capu di l'annu hè zoppu è mezu.
   </p>
   <p>
    À chì vò bè figlioli, cumencia per une femina.
   </p>
   <p>
    À chi vole serve l'amicu, faci i punti longhi un ditu.
   </p>
   <p>
    A còcciula di trè Un andò nè mali nè bè.
   </p>
   <p>
    A cumpagnia porta l'omu à a forca.
   </p>
   <p>
    A donna di u vicinu hè più bedda cà a soia.
   </p>
   <p>
    A donna faci l'omu.
   </p>
   <p>
    A fami faci escia u lubbu di a tana.
   </p>
   <p>
    A festa d'Àmpaza passa.
   </p>
   <p>
    A forza di tirà a corda strappa.
   </p>
   <p>
    A forza d'impittà S'impara à marchjà.
   </p>
   <p>
    A Frassetu e à Tavera, un dì "cuppa" sò muntoni.
   </p>
   <p>
    À gativu marinare tutti i venti li vanu in culu.
   </p>
   <p>
    A ghjara cresci ma a forza manca.
   </p>
   <p>
    A ghjastema si rivolta.
   </p>
   <p>
    A ghjastema volta e ghjira Volta in capu à chi la tira.
   </p>
   <p>
    A ghjatta magra, a donna grassa Sò a vargogna di a casa.
   </p>
   <p>
    À l'Avapessa u diavule si cunfessa.
   </p>
   <p>
    A la fini di tanti guai Un lucchesi un manca mai.
   </p>
   <p>
    A lingua ossu un hà e ossu tronca.  o A lingua un hà ossa ma i faci rompa.
   </p>
   <p>
    A lu lumu di la deda, cannavacciu pari tela.
   </p>
   <p>
    A luna: in vintinovi ùn ferma è in trenta ùn va.
   </p>
   <p>
    A machja, ochji un ha ma ochji teni.
   </p>
   <p>
    A manu dritta ùn devi sapè ciò ch'è faci a manu manca.
   </p>
   <p>
    A matina leone, a sera cuglione.
   </p>
   <p>
    A misura ancu indi l'acqua.
   </p>
   <p>
    A paura faci truttà a mula.
   </p>
   <p>
    A pratica vinci a grammatica.
   </p>
   <p>
    A più bedda risa hè quidda chi esci da a bocca di l'addulurati.
   </p>
   <p>
    A quandu Pasqua, à quandu tasca.
   </p>
   <p>
    A raghjoni hè a toia è a capra hè a meia.
   </p>
   <p>
    A raghjoni hè verbali.
   </p>
   <p>
    A règula ci sta bè, ancu in casa di u rè.
   </p>
   <p>
    A risa sta in bocca à i pazzi.
   </p>
   <p>
    A ropa pulita ùn s'imbrutta micca. È ancu a ropa brutta ùn s'imprutta omu micca.
   </p>
   <p>
    A rumbu d'impittà S'impara à viaghjà. (Var:À forza...)
   </p>
   <p>
    A strada bedda un hè mai longa.
   </p>
   <p>
    A tola e à lettu, alcunu rispettu.
   </p>
   <p>
    A un bon' cani si dà un bon ossu.
   </p>
   <p>
    A u pocu e à l'aspissu si sbiota u boscu.
   </p>
   <p>
    À u vescu un s'ampara micca l'Ave Maria.
   </p>
   <p>
    A vigna dici à u patronu :fà mi pòvara e ti faraghju riccu.
   </p>
   <p>
    A vita hè una affaccata di balconu.  (o A vita hè una affaccata à u purtellu. )
   </p>
   <p>
    A volpi perdi u pelu ma micca u viziu.
   </p>
   <p>
    Accantu u focu, a paglia ci stà mali.  o Accantu u focu, a scopa ci stà mali.  o ancu  Accantu u focu, a stoppa ci stà mali.
   </p>
   <p>
    Aceddu in cabbia S'eddu un canta d'amori, canta di rabbia.
   </p>
   <p>
    Afà, à chì codda quà ùn sa cosa fà.
   </p>
   <p>
    Aghji fedi è Diu pruvvèdi.
   </p>
   <p>
    Agnellu pasquale, caprettu in Natale.
   </p>
   <p>
    Aiacciu, Aiacciu, chì ùn vi ni ghjungni, ùn vi ni caccia.
   </p>
   <p>
    Aiuta ti, Diu t'aiuta.
   </p>
   <p>
    Alliscia a mamma par avè a figliola.
   </p>
   <p>
    Amori e signuria un volini cumpagnia.
   </p>
   <p>
    Ampaza, a trava
   </p>
   <p>
    Ampaza, niccia niccia, par un soldu edda si piccia.
   </p>
   <p>
    Ancu a pulgia t'ha a tossa.
   </p>
   <p>
    Ancu l'onori sò castighi.
   </p>
   <p>
    Annata d'erba, annata di merda.
   </p>
   <p>
    Aostu seccu, castagna par ogni ceppu.
   </p>
   <p>
    Appiettu, calci è pugni à mezu pettu.
   </p>
   <p>
    Aprili, desfa purcili.  (o :... spigni purcili.)
   </p>
   <p>
    Aqua corri è sangui strigni.
   </p>
   <p>
    Aqua d'aostu, oliu e mostu.
   </p>
   <p>
    Aqua di luddu, ùn faci bè à nudda.
   </p>
   <p>
    Aqua minuta, ghjugni à l'ossu è un hè criduta.  o :... ghjugni à i carri
   </p>
   <p>
    Aqua ruza di Cuzzà, fala in Frassetu è si ni va..
   </p>
   <p>
    Arca da mani, attigni i funtani. Arca da sera, spanna li veli.
   </p>
   <p>
    Arcu di sera, bel' tempu si spera.
   </p>
   <p>
    Arechja manca parolla franca, arechja dritta parolla mal ditta.
   </p>
   <p>
    Aria rossa à la marina, piscia e soffia à la matina.
   </p>
   <p>
    Aspettà e un benì; stà in lettu e un durmì; fà l'amore e un gudì; sò dulori da murì.
   </p>
   <p>
    Azilonu, fiori di cantonu.
   </p>
   <p>
    Azilonu, pocu hè bonu.
   </p>
   <p>
    ==B==
   </p>
   <p>
    Babbi è mammi tonti, figlioli astuti.
   </p>
   <p>
    Balanini, unti è fini. o  Balaninu untu è finu.
   </p>
   <p>
    Bastia, Bastia à ch'ùn hà soli ùn ci stia.
   </p>
   <p>
    Bellezza ùn si ne magna.
   </p>
   <p>
    Bonghjornu li si dice anch'à un cane.
   </p>
   <p>
    ==C==
   </p>
   <p>
    Cacciù, piscù, debiti in casa e pezze à u culu.
   </p>
   <p>
    Calasima, Calasima induve u sole s'alza in prima, duve u sole si cala dopu e Calasima hè sempre à u locu.
   </p>
   <p>
    Calcatoghju, pocu cena è micca alloghju.
   </p>
   <p>
    Campa scuffia, chi barretta passa e veni.
   </p>
   <p>
    Cane abbaghja e porcu magna.
   </p>
   <p>
    Cani chì abbaghja ùn mordi micca.
   </p>
   <p>
    Cane chì abbaghja ùn piglia caccia.
   </p>
   <p>
    Cantà è purtà a croci, ùn si pò.
   </p>
   <p>
    Casa senza patrone, hè nave senza timone.
   </p>
   <p>
    Carnivali in balconu, Pasqua à u tizzonu.
   </p>
   <p>
    Carti ghjòcani e ghjucadori si vanta.
   </p>
   <p>
    Casi frà li casi e vigni frà li vigni.
   </p>
   <p>
    Cavaddu di trenta, mai piu ch'eddi ci n'entri.
   </p>
   <p>
    Cavallu vechju ùn muta andatura, s'ellu a muta pocu dura.
   </p>
   <p>
    Cavaddu vechju, zecchi e moschi.
   </p>
   <p>
    Centu casi, centu milla miserii.
   </p>
   <p>
    Ch'eddu durghi tantu u mal'vicinu Quant'edda dura a nevi marzulina.
   </p>
   <p>
    Ch'un s'aiuta s'annega.
   </p>
   <p>
    Chè lu mal' vicinu un durghi chè quant'è a nevi marzulina.
   </p>
   <p>
    Chì à vint'anni ùn hè, e a trenta ùn sà, mai più hè statu e mai più serà.
   </p>
   <p>
    Chì campa spirendu mori caghendu.
   </p>
   <p>
    Chi càusa ha la gatta Si a patrona hè matta.
   </p>
   <p>
    Chì cerca trova.
   </p>
   <p>
    Chi ci hè di più neru chè a paredda.
   </p>
   <p>
    Chì cù la spada ferisci per la spada perisci.
   </p>
   <p>
    Chi di ghjaddina nasci in terra ruspa.
   </p>
   <p>
    Chì di piombu tomba, di piombu mori.
   </p>
   <p>
    Chì disprezza, compra.
   </p>
   <p>
    :Alternative 1: Chì disprezza vol' cumprà.
   </p>
   <p>
    Chì ha bisognu di u focu, u piglia in manu.
   </p>
   <p>
    Chi hà da fà a ghjatta s'è a patrona hè matta.
   </p>
   <p>
    Chì mali ùn faci mali ùn aspetta.
   </p>
   <p>
    Chì male fonda male accima.
   </p>
   <p>
    Chi muta, muga.
   </p>
   <p>
    Chi nasci, pasci.
   </p>
   <p>
    Chi pocu tene, caru tene.
   </p>
   <p>
    Chi posa mal' pensa.
   </p>
   <p>
    Chì prima ghjugni prima macina.
   </p>
   <p>
    Chì ride troppu in ghjuventù, pienghje in vechjaia.
   </p>
   <p>
    Chi s'ammorcia in u ghjocu, deve mette u culu a u focu.
   </p>
   <p>
    Chi si chjina incu i ziteddi s'arrizza camisgimerdosu.  o Chi si chjina incu i ziteddi s'arrizza u culu merdosu.  o ancu: Chi si chjina cu i ziteddi s'arrizza culimerdosa.
   </p>
   <p>
    Chi t'hà solda e amicizia Torci u nasu à a ghjustizia.
   </p>
   <p>
    Chì t'abezza ti sbezza.
   </p>
   <p>
    Chi ùn face male, ùn ha paura.
   </p>
   <p>
    Chì un invechja Hè pena di vita.
   </p>
   <p>
    Chì ùn spera s'addispera.
   </p>
   <p>
    Chi va e volta, bon' viaghju faci.  o Chi va e volta, bon' viaghju ha fattu.
   </p>
   <p>
    Chi va pianu va sanu è chi va sanu va luntanu.
   </p>
   <p>
    Chì vadagna in prima mani Si ni va à calzi in mani.
   </p>
   <p>
    Chì veghja à a luna dorme à u sole.
   </p>
   <p>
    Chì vò avanzà u so vicinu si chjina prestu è s'arrizza matina.
   </p>
   <p>
    Chi vo fà anguìdia à u so vicinu Si chinghi prestu e s'arrizza matina.
   </p>
   <p>
    Chì vole campa solu piglii a machja.
   </p>
   <p>
    Chì voli l'armi e i so bisogni, i porta di cuntìnuu.
   </p>
   <p>
    Ci vò à batta u farru quand'hè caldu.
   </p>
   <p>
    Ci vò à piglià a muneta cum'ella passa.
   </p>
   <p>
    Ci vò à piglià a vita cum'ella veni.
   </p>
   <p>
    Ci vò à spulà quandu ci hè ventu.
   </p>
   <p>
    Ci voli à lacà u fusu à chì n'hà l'usu.
   </p>
   <p>
    Ci voli à nascia par pascia.
   </p>
   <p>
    Ci voli à taglià si par senta i peni dulurosi.
   </p>
   <p>
    Ciò ch'edda faci a mani dritta, un devi veda a mani manca.
   </p>
   <p>
    Ciò chi hè scrittu in celi segui in terra.
   </p>
   <p>
    Ciò chi un tomba ingrassa.
   </p>
   <p>
    Ciò chi teni à luna vecchja, ciò chi sfronda à luna tonda.
   </p>
   <p>
    Ciriola, Ciriola, s'eddu venta o s'eddu piovi, di l'invernu semu fora. E s'edd' hè beddu tempu, par trenta semu drentu.
   </p>
   <p>
    Com'hè corcia a panca indù un ci posa barba bianca.
   </p>
   <p>
    Com'hè corcia quidda sporta chì nùn faci arrega e porta.
   </p>
   <p>
    Corciu à chi un ha à nimu.
   </p>
   <p>
    Corpilonghi Auccianesi.
   </p>
   <p>
    Cosa fatta, loda la !
   </p>
   <p>
    Cristu un paga micca tutti i vènnari sera.
   </p>
   <p>
    Cuccu, cuccheddu d'arba turchina Quantu aghju da stà Anni fantina. È ti docu pinna è calamaru Quantu aghju da stà anni A barcà lu mari.
   </p>
   <p>
    Cucini di terzu hè a più bella parintia:un hannu nulla à sparte.
   </p>
   <p>
    Cunsigliu di topa e dannu di farina.
   </p>
   <p>
    ==D==
   </p>
   <p>
    D'appressu a matina, si vedi a sirata.
   </p>
   <p>
    D'omu chi ride e donna chì pienghje un ti ne fidà.
   </p>
   <p>
    Da dì à fà, hè com'è da tonda à filà.
   </p>
   <p>
    Da parè ad essa, hè com'è da orda à tessa.
   </p>
   <p>
    Di ciò chè tù senti ùn ni creda micca, di ciò chè tù vedi ùn ni creda cà a mittà.
   </p>
   <p>
    Di dà ciò ch'un s'hà, hè sempri carità.
   </p>
   <p>
    Di dui liticanti, un terzu ni prufita.
   </p>
   <p>
    Di fà ciò chi hè fattu, ùn hè piccatu.
   </p>
   <p>
    Di u cateddu tontu, a volpi si ni sfaci.
   </p>
   <p>
    Di u tempu e di u guvernu, un ti n'accupà.
   </p>
   <p>
    Diu ti vardi di un bon' ghjinnaghju.
   </p>
   <p>
    Donna chi posa mal'pensa.
   </p>
   <p>
    Donna, dannu.
   </p>
   <p>
    Donne, cavalli è noce volenu mane atroce.
   </p>
   <p>
    Donne, fucili è cavalli un cunvene d'imprestà li.
   </p>
   <p>
    ==E==
   </p>
   <p>
    E cose torte strappanu.
   </p>
   <p>
    ==F==
   </p>
   <p>
    Fà à parera e tèni ti à tè.
   </p>
   <p>
    Fasgiulini fini fini, poma d'oru e schiassulà.
   </p>
   <p>
    Fatti di notti, risi di ghjornu.
   </p>
   <p>
    Felicetu, Felicetu assai ogliu e micca acetu.
   </p>
   <p>
    Ferraghju, Ferraghjettu, cortu e maladetu.
   </p>
   <p>
    Figlioli chjughi, pinseri chjughi.Figlioli maiori, pinseri maiori.
   </p>
   <p>
    Figlioli di gatti un nascenu senza unghje.
   </p>
   <p>
    Fin'tantu ch'elle sò zitelle, parenu anghjulele; dopu maritate sò indiavulate.
   </p>
   <p>
    Fiori di mintucciu, più dicu torra da, più mi s'incuccia.
   </p>
   <p>
    Focu d'alzu, focu falsu.
   </p>
   <p>
    Fora u denti, fora a pena.
   </p>
   <p>
    Frivaghju, t'hà setti barretti.  o Frivaghju, frivaghju di setti barretti. Una a caccia è quidda altra la metti.
   </p>
   <p>
    Frivaghju, ùn lacà di fà u to viaghju.
   </p>
   <p>
    Furciolu, forca.
   </p>
   <p>
    Furia di mane, asgiu di sera.
   </p>
   <p>
    Furtuna male acquistata, prestu ruvinata.
   </p>
   <p>
    ==G==
   </p>
   <p>
    Galant'omi sò Piracci.
   </p>
   <p>
    Ghjaddina ch'un becca biccattu hà.
   </p>
   <p>
    Ghjàgaru abbaghja e boiu pasci.
   </p>
   <p>
    Ghjiru monti, ghjiru castedda, trovu maritu, ma un trovu frateddu.
   </p>
   <p>
    Ghjumenti pudditrata un bii mai aqua linda.
   </p>
   <p>
    Ghjuntu u timpurali i ghjàcari facini a so casa.
   </p>
   <p>
    Guagnese, Guagnese, amicu d'un mese e sè più dura hè contra natura.
   </p>
   <p>
    Guargualè, Guargualè, Ghjàrgala era e ghjàrgala hè.
   </p>
   <p>
    ==H==
   </p>
   <p>
    Hè com'e i sgiò di la Rocca, mori fumu e pocu arrostu.
   </p>
   <p>
    Hè l'ochji di u patronu chì ingrassa u cavaddu.
   </p>
   <p>
    Hè megliu à cumprà mali chè à venda bè.
   </p>
   <p>
    Hè megliu à stà accantu un cacadori, cà accantu un zuccadori.
   </p>
   <p>
    Hè meghju à travaglià indarnu ca pusà indarnu.
   </p>
   <p>
    Hè mègliu ad essa solu cà mali accumpagnatu.  o  Megliu solu ch'è mali accumpagnatu.
   </p>
   <p>
    Hè megliu dui ferti chè un mortu.
   </p>
   <p>
    Hè megliu ghjenti ca arghjentu.
   </p>
   <p>
    Hè megliu pocu chè micca.
   </p>
   <p>
    Hè megliu ricumandà si à Diu chè à i so santi.
   </p>
   <p>
    Hè megliu una donna di casa ca una casa di donni.
   </p>
   <p>
    ==I==
   </p>
   <p>
    I corbi cù i corbi e i currachji cù i currachji.
   </p>
   <p>
    I funi longhi diventani sarpi.
   </p>
   <p>
    I guai di a pignatta Un i sà cà u cuchjaronu. o Un i cunnosci cà a cuchjara.  o ancu:  I guai di a pignatta Un i cunnosci chè a cuchjara.
   </p>
   <p>
    I morti incu i morti e i vivi incu i vivi.
   </p>
   <p>
    I muntona frassitani.
   </p>
   <p>
    I parenti Sò i denti.
   </p>
   <p>
    I nostri pruverbi so santi è ghusti.
   </p>
   <p>
    I più beddi peri i màngnani i porchi.
   </p>
   <p>
    I porchi si bàsgiani, annata di ghjandi.
   </p>
   <p>
    I solda sò tondi e capùlani.
   </p>
   <p>
    I solda un vènini micca cantendu.
   </p>
   <p>
    In a matinata, si vedi a ghjurnata.
   </p>
   <p>
    In bucca chjusa un n'entri musca.
   </p>
   <p>
    In cumpagnia, u frati presi moglia.
   </p>
   <p>
    In ghjesgia grandi un crepa preti.
   </p>
   <p>
    In ogni lettu, ci hè pulgi.
   </p>
   <p>
    In i Pinticosti, chì un l'affesta li costa.
   </p>
   <p>
    In li paesi soii e vacche vincenu i boi.
   </p>
   <p>
    In terra chè tù vai, fà usu chè tù trovi.
   </p>
   <p>
    In u pratu un cacà, in u boscu un parlà.
   </p>
   <p>
    Ind'a coda ci sta u vilenu.
   </p>
   <p>
    Ind' eddu un ci n'hè, Diu purveddi.
   </p>
   <p>
    Ind' eddu un ci n'hè ùn ci n'entri.
   </p>
   <p>
    Indù l'àsinu mori, u pelu ci resta.
   </p>
   <p>
    Intrutu ghjinnaghju, porta u boiu à u scupaghju.
   </p>
   <p>
    Isciuta vindèmia, appicca a sporta.
   </p>
   <p>
    ==J==
   </p>
   <p>
    ==L==
   </p>
   <p>
    L'aqua si ni va sempri à u mari.
   </p>
   <p>
    L'aqua va à u mare.
   </p>
   <p>
    L'atti ùn so micca i fatti.
   </p>
   <p>
    Lacrima di donna hè funtana di malizia.
   </p>
   <p>
    Laga u buddenti è succorri l'appartenti.
   </p>
   <p>
    Lega mi mane e pedi e lampa mi à mezu à i mei.
   </p>
   <p>
    L'amori hè cecu.
   </p>
   <p>
    L'ànima à Diu, è a ropa à chi si devi.
   </p>
   <p>
    L'ànima à Diu, u corpu à a terra.
   </p>
   <p>
    L'aqua sfonda i ricci.
   </p>
   <p>
    L’acqua fa fanga,u vinu fa bon sangue.
   </p>
   <p>
    L'aqua va à u mari.   (o :I vadini vani à u mari.)
   </p>
   <p>
    L'arti di Micalassu: mangnà, bia e andà à spassu.
   </p>
   <p>
    L'imbroglii sò in a sacchetta.
   </p>
   <p>
    L'ochji sò d'aqua.
   </p>
   <p>
    L'omu pruponi è Diu disponi.
   </p>
   <p>
    L'oru casca ind'a fanga è luci sempri.
   </p>
   <p>
    L'ottu d'aprili, u cuccu si devi sentire. S'eddu ùn si senti, hè mortu o per murire.  o  L'ottu d'aprili, u cuccu devi venire. S'eddu ùn veni lu diciottu, u cuccu hè mutu o hè mortu.
   </p>
   <p>
    ==M==
   </p>
   <p>
    Machjaghjoli sò veracci.
   </p>
   <p>
    Maghju urtulanu assai paglia è pocu granu.
   </p>
   <p>
    Mamma scagna è ghjatta mangna.
   </p>
   <p>
    Mangna à to gustu è vesta ti à gustu di l'altri.
   </p>
   <p>
    Mani ch'ùn prendi, a casa u rendi.
   </p>
   <p>
    Mariteddu tamant'è un ditu Ièddu voli essa rivaritu.
   </p>
   <p>
    Marzu, Catarzu, figliolu di mangnonu M'ha presu tutti i me agneddi e un m'ha lacatu cà un agnonu. - O Aprì, u me frateddu, dà mi ni dui chì un l'aghju da par mè Mangnonu hè u mesi di frivaghju. I dui ghjorna sò i pristaticci.
   </p>
   <p>
    Marzu, Catarzu, figliolu di mangnonu M'ha presu tutti i me agneddi e i mè agnona. - O Aprì, lu me frateddu, presta mi ni dui chì aghju da fà penta u falsu picuraghju.
   </p>
   <p>
    Marzu siccu par u bugnu e par u beccu.
   </p>
   <p>
    Marzu piuviosu, bugnu varmicosu è bèccu muccicosu.
   </p>
   <p>
    Matinati di maghju è sirintini di ghjinnaghju.
   </p>
   <p>
    Matrimonii e viduvali sò dal celi distinati.
   </p>
   <p>
    Matrimoniu sittimbrinu o vèduvu o mischinu.
   </p>
   <p>
    Megliu morti chè storti.
   </p>
   <p>
    Megliu oghje l'ovu ch'è dumane a ghjallina.
   </p>
   <p>
    Mi tagli, mi puti. Mi brusgi, mi suvi.
   </p>
   <p>
    Miseria e puvertà sòn dui sureddi è scuncertina hè la cucin' carna.
   </p>
   <p>
    Moitinchi cori finti.
   </p>
   <p>
    Morghi chi morghi Cantà vogliu eiu. Quand'e morgu eiu Canti chi vogli.
   </p>
   <p>
    Mori più capretti chè capri vechji.  o Mori più agnedda ca muntona.
   </p>
   <p>
    Mortu pinzutu, appinza ti ni un antru.
   </p>
   <p>
    Mortu u boiu, chjosu u pagliaghju.
   </p>
   <p>
    Mortu u Cristu, spintu u lumu.
   </p>
   <p>
    Mossu la verra, bucia quant'è terra.
   </p>
   <p>
    Innanzi chè micca, maritu vechju.
   </p>
   <p>
    ==N==
   </p>
   <p>
    Nant'u cavallu mugatu ci vanu tutte e mosche.
   </p>
   <p>
    Nanzi ghjunta la so ora, nè si nasci nè si mori.
   </p>
   <p>
    Natali à u balconu, Pasqua à u fuconu.
   </p>
   <p>
    Natali in balconu, Pasqua à u ziddonu.
   </p>
   <p>
    Natali à u ghjocu, Pasqua à u focu.
   </p>
   <p>
    Natu a parsona, natu u distinu.
   </p>
   <p>
    Nè essa nè fà si hè quant'e à ghjittà si.
   </p>
   <p>
    Nè in vènnari nè in luni Un dà principiu à a to funi.  o  Nè vènnari nè luni Un cumincià a to funi.
   </p>
   <p>
    Nè spiziale nè duttore pò guarì u mal' d'amore.
   </p>
   <p>
    Nè ziteddi nè cateddi ùn avvizzà à u to scudeddu.
   </p>
   <p>
    Ni mori più grassi chè passi.
   </p>
   <p>
    Nipoti allevati, soldi ghjittati!
   </p>
   <p>
    ==O==
   </p>
   <p>
    O ben' tusu o mal' tusatu, in quattru ghjorna hè appariatu.
   </p>
   <p>
    O Signori Feti ci pastori in a branata è purcaghji in invirnata.
   </p>
   <p>
    Ochju ch'un vede un po ghjudicà.
   </p>
   <p>
    Oghji eiu, dumani tù.
   </p>
   <p>
    Oghji hè oghji è dumani hè dumani.
   </p>
   <p>
    Ogni cecu piegni i so ochji.
   </p>
   <p>
    Ogni ghjatta t'hà a so coda. Ghjatta ci hè ma coda un n'hà.
   </p>
   <p>
    Ogni sèculi e centunari, l'aqua volta à li so canali.
   </p>
   <p>
    Ogni tempu veni à chì l'aspetta.
   </p>
   <p>
    Ogni tontu t'hà u so filu.
   </p>
   <p>
    Ognunu bii incu a so bocca.
   </p>
   <p>
    Ognun' chì piscia arrittu à u muru Hà lu ficu par sicuru.
   </p>
   <p>
    Ognunu piegni incu i so ochji.
   </p>
   <p>
    Ognunu sa ciò chi boddi in a so pignatta.
   </p>
   <p>
    Ognunu tira l'aqua à u so mulinu.
   </p>
   <p>
    Ognunu vedi meziornu à a so porta.
   </p>
   <p>
    Omi, cani e cavalli, piglia li di razza.
   </p>
   <p>
    Omu di forza, ghjambifini è braccigrossu.
   </p>
   <p>
    Omu dormi e carta veghja.
   </p>
   <p>
    Ora vivu ora mortu.
   </p>
   <p>
    ==P==
   </p>
   <p>
    Pàghani i chjughi par i maiori.
   </p>
   <p>
    Pani e parnici: affari di casa un si ni dici.
   </p>
   <p>
    Par cunnoscia la ghjenti, ci voli à mangnà una somma di sali insemu.
   </p>
   <p>
    Par maghju o par maghjonu, ùn ti caccià u to pilonu.
   </p>
   <p>
    Par un colpu un casca l'arburi.
   </p>
   <p>
    Par via di u patronu si rispeta u ghjàgaru.  o Par via di u patronu si rispeta u cavaddu.
   </p>
   <p>
    Par viaghju s'acconcia a somma.
   </p>
   <p>
    Parola data è petra lampata ùn si ripiglianu più.
   </p>
   <p>
    Passatu Sant' Andria, capula Cioccia è Pialaghini. Passatu Natali, capula Cioccia è Signali.
   </p>
   <p>
    Pastasciuta e macarona, più sò caldi più sò boni.
   </p>
   <p>
    Patti chjari, amici cari.
   </p>
   <p>
    Pé fà sente à a ghjente a vostra verita sperate pocu aiutu sè vo fate pietà.
   </p>
   <p>
    Pècura nera e pècura bianca. À chì mori mori, à chì campa campa.
   </p>
   <p>
    Pecura bianca pecura nera parti a mane è volti a sera.
   </p>
   <p>
    Per dorme o per vighjà in lettu hè un bellu stà.
   </p>
   <p>
    Perchè l'amicizia tenga, ch'una manu passi è l'altra venga.
   </p>
   <p>
    Piglia a nomina, eppo posa !
   </p>
   <p>
    Piglia muglieri, chì affrinarè.
   </p>
   <p>
    Piglia u mondu cum'ellu veni, è a muneta cum'ella và.
   </p>
   <p>
    Pigna, Curbara: sciocchi ùn si ne para.
   </p>
   <p>
    Pigna è Curbara tutti sciocchi e una para.
   </p>
   <p>
    Prima sò eiu, eppo dopu u me figliolu.
   </p>
   <p>
    Più hè parenti e più ghjentri.
   </p>
   <p>
    Più pècuri, piu mocci.
   </p>
   <p>
    Più pendi è più rendi.
   </p>
   <p>
    Più si campa e più si n'impara.  o Più si campa e più si ni vedi.
   </p>
   <p>
    Poni in terra e spera in Diu.
   </p>
   <p>
    Prigheti par i beddi ch'è i mali a si stàntani.
   </p>
   <p>
    Prima ghjugna, prima tigna.
   </p>
   <p>
    Prima pensa à tè, dopu a l'altri.
   </p>
   <p>
    ==Q==
   </p>
   <p>
    Quand'è Pisa fù brusgiata, piuvì trè notti e trè ghjorni.
   </p>
   <p>
    Quand'è tù credi d'essa à cavaddu un sè mancu à pedi.
   </p>
   <p>
    Quandu a pràscula fiurisci e matura I ghjorni e i notti sò d'una misura.
   </p>
   <p>
    Quandu a presca fiurisci e matura Da li notti à li ghjorna sò d'una misura.
   </p>
   <p>
    Quandu canta la cigala, u purcaghju piègni e para. Quandu canta la ranochja, lu purcaghju si spidochja.
   </p>
   <p>
    Quandu ellu canta lu cuccu, muta pèlu lu singhjari. È la gallina faci l'ovu, senza mancu nidicali. È lu beccu inchjirchja i corra, Chì ni pari un ginirali.
   </p>
   <p>
    Quandu ellu piovi e faci lu soli, tandu la vulpi faci l'amori.
   </p>
   <p>
    Quandu da la forza à la raghjoni cuntrasta, vinci la forza e la raghjoni ùn basta.
   </p>
   <p>
    Quandu si sente tunà in qualchì locu piove.
   </p>
   <p>
    Quandu u boie un vole beie ùn ci hè bisognu di fiscà.
   </p>
   <p>
    Quandu u ghjàcaru invechja, a volpi li piscia addossu.
   </p>
   <p>
    Quandu u porcu hè tecchju si volta a trova.
   </p>
   <p>
    Quandu u soli hè in mangna puri u to bucconu.
   </p>
   <p>
    Quandu u soli tramonta, u pultronu s'appronta.
   </p>
   <p>
    Quandu veni u mesi di maghju, à la donna li cresci lu pèlu. È lu cazzu pidda curaghju.
   </p>
   <p>
    ==R==
   </p>
   <p>
    Ronchi samirini ùn còddani in celi.  o Ronchi samirini un ni codda in celi.
   </p>
   <p>
    Roba di Scolca, roba di forca.
   </p>
   <p>
    Ropa chi un hè vista, un po essa stimata.
   </p>
   <p>
    Russura à a marina, soli caldu a matina.
   </p>
   <p>
    Russura à la marina, bon' tempu la matina. Russura à la muntagna, aqua e ventu à li calcagna.
   </p>
   <p>
    ==S==
   </p>
   <p>
    S'eddu suniteghja in Capu di Staghju, lascia puri u granu in arghja. S'eddu suniteghja in Capu di Muru, metti lu à u sicuru.
   </p>
   <p>
    S'ochju un vede core un vole.
   </p>
   <p>
    Saccu biotu un pò stà rittu.  o Saccu biotu un teni rittu.
   </p>
   <p>
    Saccu biotu un pò stà rittu, troppu pienu un si pò torcia.
   </p>
   <p>
    Saccu pienu un pò piigà.
   </p>
   <p>
    Saccu piènu un si pò torcia.
   </p>
   <p>
    Sameri chi grogna, ùn ti fà vargogna.
   </p>
   <p>
    San'Niculò, San'Niculò Piuvarò o nivarò ma calcosa farò.
   </p>
   <p>
    Sangue, da e petre ùn si ne pò caccià.
   </p>
   <p>
    Santa Maria, Sichè A chi un hè latru un ci stà bè.  o Sichè, Santa Maria A chi un hè latru un ci stia.
   </p>
   <p>
    Santa Maria, Sichè, à chì ùn hè natu un ci stà bè.
   </p>
   <p>
    Sapiutu la trè, sapiutu lu rè.
   </p>
   <p>
    Scarzzicabugnu son' cuttulesi.
   </p>
   <p>
    Scemu compiu à chì move quandu ellu soffia o quandu piove.
   </p>
   <p>
    Scherza cù i fanti è micca cù i santi.
   </p>
   <p>
    Scornaboi mezanacci.
   </p>
   <p>
    Scornaboi sò Peracci.
   </p>
   <p>
    S'é Bastèlica t'avia u portu, Aiacciu saria l'ortu.
   </p>
   <p>
    :Alternative 1: Sé Bastèlica avia un portu, Aiacciu accantu era un ortu.
   </p>
   <p>
    S'è i guai si mittiani à u soli, ognunu si ripigliaria i soi.
   </p>
   <p>
    S'è tù n'hai, ùn ni mangni.
   </p>
   <p>
    S'è u ghjòvanu vulissi e u vechju pudissi.
   </p>
   <p>
    S'è u mari fussi vinu, quantu ci saria briaconi.
   </p>
   <p>
    S'eddu suniteghja in Capu di Staghju, lascia puri u granu in arghja. S'eddu suniteghja in Capu di Muru, metti lu à u sicuru.
   </p>
   <p>
    S'hà più bisognu di soldi ca di cunsigli.
   </p>
   <p>
    Serate di ghjennaghju è ghjurnate di maghju.
   </p>
   <p>
    Setti, u sciffru di i buciardi.
   </p>
   <p>
    Si lavora è si fatiga, per la panza è per la figa.
   </p>
   <p>
    Si sbaglia ancu u preti à l'altari.
   </p>
   <p>
    Si piglia prima un bugiardu chè un zoppu.
   </p>
   <p>
    Sia mali o sia bè, Cristu un dici par quistu hè.
   </p>
   <p>
    Sin' à Natali, nè fritu nè fami. Dopu Natali, fritu è fami.
   </p>
   <p>
    Sin'à San'Martinu, fà caccia e metti vinu. Passatu San'Martinu, succedda lu to vinu.
   </p>
   <p>
    Sò e mamme chi facenu e figliole.
   </p>
   <p>
    Solda è bastunati, ùn si ni pidda mai senza cuntà li.
   </p>
   <p>
    Soldu di pòvaru omu e cuglia di ghjàcaru, un si ni poti mai piattà.
   </p>
   <p>
    Spezza u tempu in San' Bartolu.
   </p>
   <p>
    Sparti ricchezza e torra puvertà.
   </p>
   <p>
    Sproni mei e cavaddu di l'altri.
   </p>
   <p>
    Stramunchjati carbuccesi.
   </p>
   <p>
    Suddacarò, corpu sì, anima nò.
   </p>
   <p>
    ==T==
   </p>
   <p>
    Tal calzu, tal magliolu. Tal babbu, tal figliolu.
   </p>
   <p>
    Tanti paesi, tante usanze.
   </p>
   <p>
    Tantu ch'eddu ci hè vita, ci hè speranza.
   </p>
   <p>
    Tantu da casa meia cà da casa toia.
   </p>
   <p>
    Tempu scuru, puzza l'ugliata.
   </p>
   <p>
    Tigliolu, ti vogliu.
   </p>
   <p>
    Tinta quidda panca dund'un ci posa barba bianca.
   </p>
   <p>
    Tintu à chì hè ziteddu Chì ùn ha barba à u baveddu.
   </p>
   <p>
    Tintu à chi l'hà a so cena à u fiumu.
   </p>
   <p>
    Tira più un pelu di muzza in cuddata Cà dui paghji di boia in falata.  o Tira più un pelu di muzza in cuddata Cà un paghju di boia in falata.
   </p>
   <p>
    Tocca e lecca ó Antò chi hè festa, sempri tocca e mai n'arresta.
   </p>
   <p>
    Tra a menta e u puleghju, un hè male e l'altru peghju.
   </p>
   <p>
    Macchjaghjoli son' Veracci.
   </p>
   <p>
    Tradittori sò Piracci. "Galant'omi sò Piracci"
   </p>
   <p>
    Trè pignatte à u focu, hè festa ! Trè donne in casa hè gran'timpesta!
   </p>
   <p>
    Tràmula di ghjugnu, alivi in pugnu.
   </p>
   <p>
    Travaglia à chì t'hà fami.
   </p>
   <p>
    Tuttu lacatu hè persu.
   </p>
   <p>
    Tutti i ghjorna si n'impara.
   </p>
   <p>
    ==U==
   </p>
   <p>
    Ùn hè micca tutti i ghjorni festa.
   </p>
   <p>
    U bè di l'avaru u si magna u furfanti.
   </p>
   <p>
    U bè di luntanu si ferma par istrada.
   </p>
   <p>
    U boiu chi un vo bia hè un gattivu zifulà.
   </p>
   <p>
    U candidatu prummetti piu casgiu ch'è pani.
   </p>
   <p>
    U cavaddu ghjastimatu, u pelu li luci.  o A u cavaddu ghjastimatu, li luci u pelu .
   </p>
   <p>
    U celi à volta di pani, s'eddu un piovi oghji, piovi dumani.
   </p>
   <p>
    U corbu dici chi u più beddu piulaconu hè u soiu.
   </p>
   <p>
    U cuccu S'ellu un canta lu diciottu O ellu hè persu o ellu hè mortu.
   </p>
   <p>
    U diàuli apri a caddi è si sminteca di sarrà la.
   </p>
   <p>
    U discorsu hè beddu è bonu ma arruvina u povaru omu.
   </p>
   <p>
    U discorsu porta l'omu à a forca.
   </p>
   <p>
    U duttore passa e vene, à chì ha u male u si tene.
   </p>
   <p>
    U fretu di marzu ghjentri in u corru di u boiu.
   </p>
   <p>
    U ghjacaru chi suvita, un ha bisognu di dà li u bucconu.
   </p>
   <p>
    U lucchesu un hè sicuru Ca incu u so uncinu à u culu.
   </p>
   <p>
    U mari accoglii i vadini.
   </p>
   <p>
    U megliu oru hè quiddu chi piega.
   </p>
   <p>
    U mittiticciu va da a porta à u balconu.
   </p>
   <p>
    U mondu hè fattu à scala. À chì codda e à chì fala.
   </p>
   <p>
    U peghju calciu hè quiddu di u cavaddu mansu.
   </p>
   <p>
    U piu beddu ceppu, teni lu à maghju.  o U piu beddu ceppu, teni lu par maghju. .
   </p>
   <p>
    U sameri chi un vo bia hè un gattivu zifulà. (Variante :U boiu...)
   </p>
   <p>
    U Signori à qual' eddu ama, tocca.
   </p>
   <p>
    U Signori dà a ropa à chi un ha denti.
   </p>
   <p>
    U Signori dà u biscottu à quiddu chi t'hà i denti.
   </p>
   <p>
    U Signori dà u fretu sicondu i panni.
   </p>
   <p>
    U signore un paga micca tutti veneri, ma quand'ellu paga, paga tuttu à tempu.
   </p>
   <p>
    U sole, ind'ellu un luce un scalda.
   </p>
   <p>
    U soli marzulinu Di i donni fà strascinu.  o:...Di i beddi donni ni faci u strascinu.  o ancu: U sole marzulinu, di l'omi ne fà un strascinu, e di e donne un coghju vacinu.
   </p>
   <p>
    U soli sorti par tutti.
   </p>
   <p>
    U tassu : Durgu trè centu anni. Trè verdi, siccu e passu.
   </p>
   <p>
    U techju ùn credi u famitu.
   </p>
   <p>
    U troppu bè s'arrivolta.
   </p>
   <p>
    U troppu stroppia.
   </p>
   <p>
    U vinu face parlà.
   </p>
   <p>
    Un babbu e una mamma addèvani deci figlioli. È deci figlioli un poni tena un babbu e una mamma.
   </p>
   <p>
    Un chjameti povar'omu à chì t'hà un chjosu in Valgonu.
   </p>
   <p>
    Un ci hè sàbatu senza soli comu donna senza amori.
   </p>
   <p>
    Ùn ci hè scianza ca per canaglia.
   </p>
   <p>
    Un disordini Faci un ordini.
   </p>
   <p>
    Un fà mali chi hè piccatu. Ma un fà bè chi hè ghjittatu.  o:...chi hè mancatu.)
   </p>
   <p>
    Un ghjudicà a to vita Fin à l'òpara finita.
   </p>
   <p>
    Un hè a brinna ch'empie u fossu.
   </p>
   <p>
    Un hè bella quella sporta chì arrega è nùn porta.
   </p>
   <p>
    Un hè bellu quel' chi hè bellu, quantu hè bellu quel' chi piaci.
   </p>
   <p>
    Un hè micca tutti i ghjorni festa.
   </p>
   <p>
    Un hè micca sempri festa in Àmpaza.
   </p>
   <p>
    Un sumeru un sarà mai un cavallu di corsa.
   </p>
   <p>
    Un si mori chè una volta.
   </p>
   <p>
    Un si po dì "prruci" senza labbri.
   </p>
   <p>
    Un si po fà "prrù" senza labbri.
   </p>
   <p>
    Un si po dorme e fà a guardia.
   </p>
   <p>
    Un si po fà u passu più longu chè l'infurcatura.  o Un si po fà u passu più largu chè a ghjamba.
   </p>
   <p>
    Un si po purtà a croce e fà dinù bella voce.
   </p>
   <p>
    Un si po tena i dui pedi in u scarpu.  o Un si po stà di dui pedi in un' scarpu.
   </p>
   <p>
    Ùn suniteghja ch'ellu ùn piovi.
   </p>
   <p>
    Un ti fidà di u pidochju rifattu.  o Un ti fidà di u viddanu rifattu.
   </p>
   <p>
    Un ti rida di u mè dolu. Quandu u meiu hè vechju, u toiu hè novu.
   </p>
   <p>
    Un trema una foglia chì Diu nùn voglia.
   </p>
   <p>
    Una bella famiglia cumencia sempre per una bella figlia.
   </p>
   <p>
    Una casa, si sa qual'hè chi a faci ; un si sa quiddu chi l'ha da goda.
   </p>
   <p>
    :o: Una casa, si sa qual'hè chi a faci ; un si sa qual'hè chi a godi.
   </p>
   <p>
    Una donna faci è sfaci una casa.
   </p>
   <p>
    Una lingua si cheta, un populu si more.
   </p>
   <p>
    Una mani lava l'altra e tremindù làvani u visu.  o Una mani lava l'altra e i dui làvani a faccia.
   </p>
   <p>
    ==V==
   </p>
   <p>
    Vale più un sumere vivu chè un duttore mortu.
   </p>
   <p>
    Vali più un tontu à fattu soiu cà centu astuti à quiddi di l'altri.
   </p>
   <p>
    Vargualè, Vargualè: Ghjàrgala era e ghjàrgala hè.
   </p>
   <p>
    Verbi volen, scritti manen.
   </p>
   <p>
    Vesti un bastonu, pari un baronu. Vesti una tama, pari una dama.
   </p>
   <p>
    Vistu l'omu, vistu a raghjoni.
   </p>
   <p>
    ==Z==
   </p>
   <p>
    Zigliara, focu e fiara.
   </p>
   <p>
    Zoza di mala furtuna chì d'inguernu ùn vidi soli è d'istati ùn vidi luna.
   </p>
   <p>
    ==Referenze==
   </p>
   <p>
    Antone Mattei, Pruverbii, detti è massime corse, 1867
   </p>
   <p>
    Paulu Dalmas-Alfonsi, Pruverbii è detti corsi, Rivages, 2004
   </p>
   <p>
    Martinu Appinzapalu, A Corsica in pruverbi è detti : 1100 pruverbi è detti, 1996
   </p>
   <p>
    Paulu Arrighi, U libru di i detti corsi - Le livre des dictons corses, 1993
   </p>
   <p>
    Ghjuvan'Guidu Talamoni, Dizziunariu cummintatu di i pruverbii corsi - Dictionnaire commenté des proverbes corses'', DCL, 2006
   </p>
   <p>
    ==Ligami==
   </p>
   <p>
    pruverbii corsi in francesu
   </p>
   <p>
    pruverbii corsi in talianu
   </p>
   <p>
    pruverbii corsi in inglesu
   </p>
   <p>
    Corsica
   </p>
   <p>
    Litteratura corsa
   </p>
  </body>
 </text>
</TEI>
