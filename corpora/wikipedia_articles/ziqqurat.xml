<TEI>
 <teiHeader>
  <fileDesc>
   <titleStmt>
    <title>
     Ziqqurat
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Ziqqurat"/>
     <date>
      2019-09-19T04:49:26Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Ziqqurat
   </head>
   <p>
    A ziqqurat (; cunnisciuta ancu, sicondu traduzioni funetichi diversi, com'è ziggurat, ziqqurath o ziggurath), hè a custruzzioni timpiari carattaristica di i riligioni di l'aria mesuputamica (sumera, babilunesa è assira).
   </p>
   <p>
    Par via di a mancanza di petri in Mesuputamia i ziqqurat erani custruiti incù mattona crudi è cotti, incù canni liati in fasci è incù bitumi usati com'è calcina è com'è isulanti; si pensa ch'è i ziqqurat avissini cuntribuitu di manera sustanziali à a forma di i tempia. In Sardegna hè prisenti un singulari altari preistoricu, quiddu di Monti di Accoddi chì par i so formi è i so diminsioni richjama i ziqqurat mesuputamichi.
   </p>
   <p>
    ==Discrizzioni==
   </p>
   <p>
    A ziqqurat hà a forma d'una turra cumposta da tronchi di piramida suprapposti in parichji piani (piramida à gradoni), par ripprisintà a vulintà di l'omu d'avvicinà si sempri di più da u celi. À traversu 7 rampi (ognuna rapprisintanti una custiddazioni è di culori diffarenti) s'accidia à una summità para annantu à a quali i preta (i so veri è propri "custodii") ufficiaiani i cirimonii rituali è da a quali pudiani scrutà i corpi celesti à fini d'uttena ni augurii è prufezii.
   </p>
   <p>
    I ziqqurat prisentani analugii incù i piramidi egizziani è quiddi mesuamericani. Eppuri funi distinati à u cultu di i divinità principali, idantificati incù l'astri celesti è à u dipositu di a racolta è micca imprudati à scopu funirariu, com'iddu era inveci u casu incù i piramidi egiziani.
   </p>
   <p>
    U tempiu veru è propiu induva, suttu a forma d'una statua, risidia a divinità ùn era micca quiddu rilativamenti mudestu chì staia in cima; era cullucatu inveci à u par' di terra.
   </p>
   <p>
    In i parti più vicini à u par' di terra ci era un veru è probbiu magazenu induva iddu era missa da cantu a racolta agricula chì era dopu ridistribuita à a pupulazioni par opara di i preta custodii di u tempiu.
   </p>
   <p>
    ==Valenza simbolica==
   </p>
   <p>
    In urighjini forsi a ziqqurat ripprisintaia simbulicamenti a muntagna sacra, sediu di i divinità. Infatti u nomu "ziqqurat" in l'antichi scritti sumerichi sò difiniti com'è "muntagni di Diu".
   </p>
   <p>
    == Da veda dinò ==
   </p>
   <p>
    Piramida (architittura)
   </p>
   <p>
    Ziggurat di Tallil
   </p>
   <p>
    Architittura
   </p>
   <p>
    == Noti ==
   </p>
   <p>
    ==Fonti==
   </p>
   <p>
    'Ss'articulu pruveni in parti o in tutalità da l'articulu currispundenti di a wikipedia in talianu.
   </p>
  </body>
 </text>
</TEI>
