<TEI>
 <teiHeader>
  <fileDesc>
   <titleStmt>
    <title>
     Creta
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Creta"/>
     <date>
      2015-04-06T09:08:22Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Creta
   </head>
   <p>
    Creta (in grecu Κρήτη, Kriti), officialmente Periferia di Creta (in grecu Περιφέρεια Κρήτης, Perifèria Kritis) hè un' isula di u Mare terraniu è una periferia greca di  abitanti, u capilocu essendu Candia. U territoriu regiunale hè custituitu guasi intiriamente da l'isula omonima, a più grande isula di a Grecia è a quinta  km2) per grandezza frà quelle di u Mare terraniu, dopu à Sicilia, Sardegna, Cipru è Corsica; u restu di u territoriu di a periferia hè custituitu da un grande numeru d'isule minore è isulotti chì circondanu l'isula maestra, trà a Gozzo, u puntu più miridiunale di l'Europa fisica. Creta hè distante di circa 95 km da a Grecia cuntinentale è custituisce a limita meridiunale di u mare Egeiu è quellu settentriunale di u mare Libicu.
   </p>
   <p>
    A suddivisione amministrativa hè ripartita in 24 cumuni (dhimi) distribuiti in quattru unità perifiriche chì anu per capilocu Candia, A Canea, Lasithi è Rethymno; u territoriu intieru currisponde à una di i 7 diocesi istituiti incù u prugramma Callicrate, è ancu à a chjesa ortudossa di Creta, retta in statutu di meza autunumia da un arcivescu ma posta sottu a ghjurisdizione di u Patriarcatu ecumenicu di Custantinopuli.
   </p>
   <p>
    Trà u III è u II millenniu a.C. l'isula fù u centru di a civiltà minoica, chì fù trà e prime civiltà avanzate d'Europa, chì avia in Cnossu, Cidonia è Festo i so centri principali. In u corsu di i seculi fù cunquistata è abitata da micenii, grechi, rumani, bizantini, musulmani andalusi, veniziani, è turchi ottumani finu à l'unificazione definitiva incù u statu grecu in u 1913.
   </p>
   <p>
    Creta hè trà e principale distinazione turistiche di a Grecia per via di i numerosi siti archeulogichi è naturalistichi è per u so patrimoniu culturale specificu, espressu à traversu parechje spicificità linguistiche, litterarie, musicale è gastrunomiche.
   </p>
   <p>
    == Geugrafia fisica ==
   </p>
   <p>
    Creta hè a quinta isula più vasta di u mare terraniu è si trova à u sudu di a terraferma greca: Capu Tripiti annantu à l'isula di Gavdos hè u puntu più miridiunale di a Grecia.
   </p>
   <p>
    U nome di  l'isula pruvene da a prisenza di una grandissima quantità di creta (o arzilla, materiale imprudatu da l'abitanti per custruisce utensili è vasi). Hà una forma stretta è longa è sipara u mare Egeiu da u mare Libicu. U so terrenu hè in massima parte muntosu è e pianure custituiscenu una percentuale minore di u so territoriu. Frà quelle a più impurtante hè a piana di Messarà, posta in a zona centru-meridiunale.
   </p>
   <p>
    Trà i massicci muntosi i più impurtanti sò:
   </p>
   <p>
    U massicciu di u monte Ida chì culmineghja à 2.456 metri
   </p>
   <p>
    I Sipanieli (i monti bianchi) chì righjunghjenu un'altitudine di 2.454 metri
   </p>
   <p>
    Dikti Oros : a cima più alta righjunghje i 2.146 metri.
   </p>
   <p>
    E coste sò in generale moltu frastagliate ma esistenu prufonde differenze trà a costa settintriunale è quella meridiunale. A prima hè più dinsamente pupulata per via di e catene custiere chì falanu più pianu versu u mare. A siconda invece hè per u più ripida è hà un clima moltu più asciuttu è hè stata sempre pocu pupulata.
   </p>
   <p>
    === Isule minore ===
   </p>
   <p>
    Numarose sò l'isule è l'isulotti chì si trovanu à breve distanza da e duie coste. À a costa sittentriunale appartene l'isula di Dia (municipalità di Gouves). À a costa meridiunale appartenenu l'isule di Gavdos Mikronissi è Chrysi.
   </p>
   <p>
    == Storia ==
   </p>
   <p>
    === Origine ===
   </p>
   <p>
    A prima civiltà mediterranea ricolla à l'età di u bronzu in circa 3000 a.C., è fù definita "minoica", termine derivatu da Minossu è inventatu da l'archeulogu britannicu Arthur Evans, chì fece cunnosce a cità di Cnossu in Creta.
   </p>
   <p>
    A pusizione geugrafica vantaghjosa di l'isula favurì u sorghje di un imperu marittimu chì da u Mare Egeiu cuntrullava una reta cummerciale chì righjunghjia l'Egittu, a Siria, e rigione situate à u nordu di u mare Neru è l'Occidente.
   </p>
   <p>
    A civiltà critesa prisenta una scrittura ieroglifica cuneiforme dinuminata "lineare A", chì, à a differenza di a scrittura "lineare B" micenia, ùn hè stata ancora dicifrata; una tistimunianza di sta scrittura hè a tavuletta di Festo.
   </p>
   <p>
    U centru ecunomicu è puliticu di Creta eranu i palazzi. Pudemu benissimu capisce ch'è a pupulazione ùn era micca disposta à fà a guerra, postu ch'è e cità ùn eranu micca prutette da muri.
   </p>
   <p>
    L'affreschi ritruvati in i palazzi (com'è in u casu di Cnossu) ci mostranu scene di ceremonie riligiose, prucissione, cumpetizione trà atleti (a più famosa era quella di u saltu di u toru) chì ancu e donne ci pudianu participà com'è ancu in vesta di sacirdutesse è in e prucessione è decurazione incù elementi naturalistichi. Si pinsava ch'è à l'iniziu si fusse sviluppatu un cultu di a vegetazione. Molti sò infatti i santuarii naturale com'è e grotte, fonte è monti, postu ch'è à l'iniziu e cirimonie riligiose si svulghjianu à l'apertu, à cuntattu incù a natura. Solu dopu parechji lucali fubbenu didicati à u cultu ancu à l'internu di i palazzi. nantu à e divinità minoiche si sà pocu: l'unica figura ritruvata hè feminile è hè ritratta in tanti piccule statuette. In ella i studii ricunnoscinu a grande dea matre chì incarna a fertilità; hè accumpagnata à spessu da sarpe, lioni è acelli.
   </p>
   <p>
    === A dicadenza di i Critesi ===
   </p>
   <p>
    A Thera, oghje Santorini, intornu à u 1600 a.C. esplose un vulcanu. Suvitò una seria di terramuti ch'è ancu Creta risentì, da quellu mumentu principiò a so dicadenza, di a quale ùn sò micca cunnisciute e raghjone. In u 1400 a.C. circa, Creta ùn pobbe micca resiste à l'invasione di i Micenii, un populu bellicosu di a cità di Micene, posta in u Pelopunnesu: u grande palazzu di Cnossu fù di novu distruttu è ùn fù più ricustruitu.
   </p>
   <p>
    === Periodu rumanu è bizantinu ===
   </p>
   <p>
    L'eserciziu di a pirateria purtò Creta in cunflittu cù i Rumani. Quintu Cecilio Metello a cunquistò in u corsu di una campagna contru à i pirati da u 69 a.C. à u 67 a.C.. In u 34 a.C., dopu à a Dunazione d'Alissandria, l'isula fù ciduta da Marcu Antonio à Cleopatra d'Egittu; fù dopu cunquistata da Ottaviano, dopu à a battaglia d'Azio contru à a flotta egizziana. Incù a riforma augustea di u 27 a.C. fù incurpurata in a pruvincia di Creta è Cirene è incù a riforma diuclezianea fù di novu siparata è fece parte di a prefettura à u pretoriu d'Illiricu, Italia è Africa. Incù a spartizione definitiva di l'imperu à a fine seculu IV d.C. Creta fù integrata in l'Imperu bizantinu.
   </p>
   <p>
    === Duminazione araba ===
   </p>
   <p>
    Creta subì a duminazione araba da u 826 à u 961, annu chì fù ricunquistata da u generale bizantinu Niceforo Foca, destinatu dopu à cullà annantu à u trone imperiale.
   </p>
   <p>
    === Periodu venizianu: Candia ===
   </p>
   <p>
    In seguitu à l'evvenimenti di a Quarta cruciata fù occupata da i Veneziani da u 1204 à u 1669 è chjamonu l'isula com'è a so capitale, Candia. Eretta à ducatu annantu à u mudellu di a Ripublica di Venezia in u 1212, fù divisa in feudi racolti in sei rigione, ognuna essendu assignata à culoni di un di i sestieri di Venezia. U guvernu autunomu di l'isula fù inoltre urganizatu annantu à u mudellu di quellu venizianu, à traversu un sistemu d'assemblee.
   </p>
   <p>
    == Munumenti è lochi d'interessu ==
   </p>
   <p>
    Agíà Triáda
   </p>
   <p>
    Munasteru di Arkadi
   </p>
   <p>
    Gortina
   </p>
   <p>
    Gournia
   </p>
   <p>
    Museiu archeulogicu di Iraklio
   </p>
   <p>
    Káto Zákros, palazzu minoicu
   </p>
   <p>
    Cnossu
   </p>
   <p>
    Latu
   </p>
   <p>
    Mália, palazzu minoicu
   </p>
   <p>
    Festo (Phaistós), palazzu minoicu
   </p>
   <p>
    Fourní (Phourni), necrupola
   </p>
   <p>
    Tylisos
   </p>
   <p>
    Vathypetro
   </p>
   <p>
    Preveli: Munasteru è spiaghja incù palme
   </p>
   <p>
    Vole di Samariá
   </p>
   <p>
    Monte Ida
   </p>
   <p>
    == Cultura ==
   </p>
   <p>
    === Musica ===
   </p>
   <p>
    == Pulitica ==
   </p>
   <p>
    === Suddivisione amministrativa ===
   </p>
   <p>
    ==== Unità perifiriche ====
   </p>
   <p>
    ==== Cumune ====
   </p>
   <p>
    In seguitu à a riforma in vigore dapoi u 1a ghjinnaghju 2011 Creta hè divisa in e siguente cumune:
   </p>
   <p>
    Agios Nikolaos
   </p>
   <p>
    Agios Vasileios
   </p>
   <p>
    Amari
   </p>
   <p>
    Anogeia
   </p>
   <p>
    Apokoronas
   </p>
   <p>
    Archanes-Asterousia
   </p>
   <p>
    Candia
   </p>
   <p>
    Chersonissos
   </p>
   <p>
    Festo
   </p>
   <p>
    Gavdos
   </p>
   <p>
    Gortina
   </p>
   <p>
    Ierapetra
   </p>
   <p>
    Kantanos-Selino
   </p>
   <p>
    Kissamos
   </p>
   <p>
    A Canea
   </p>
   <p>
    Malevizi
   </p>
   <p>
    Minoa Pediada
   </p>
   <p>
    Mylopotamos
   </p>
   <p>
    Oropedio Lasithiou
   </p>
   <p>
    Platanias
   </p>
   <p>
    Rethymno
   </p>
   <p>
    Sfakia
   </p>
   <p>
    Sitia
   </p>
   <p>
    Viannos
   </p>
   <p>
    ==== Prefetture ====
   </p>
   <p>
    In u sistemu anticu di suddivisione amministrativa, Creta ùn era micca divisa in 4 prefetture chì currispondenu à l'attuale unità perifiriche.
   </p>
   <p>
    == Ecunumia ==
   </p>
   <p>
    A Grecia hà una tradizione agricula, ma dapoi l'anni sissanta hà scumpiitu un nutevule sforzu d'industrialisazione chì l'hà permissu d'esse ammissa à a Cumunità ecunomica eurupea. In u sittore industriale hà avutu infatti un forte sviluppu in particulare in u sittore tessile (soprattuttu u cutone, ma dinù e fibre sintetiche) in u sittore alimintare (industrie vinicole, zuccherifiche, oleifiche, birrifiche) è in a manifattura di u tabaccu.
   </p>
   <p>
    U pruduttu principale hè u frumentu, ma sò cultivati ancu l'orzu, u granone, u risu è a vena. L'oliu d'alivu hè una pruduzzione impurtante per a Grecia (hè u terzu pruduttore à u mondu), inoltre pruduce uva (da a quale si ricavanu vini, rinumati ancu à l'esteru) è l'agrumi, distinati in bona parte à l'espurtazione.
   </p>
   <p>
    Infine, di grande impurtanza è in cuntinua crescita, hè u cuntributu di u turismu incù u sviluppu di numerose alberghi è paesi turistichi incù animazione.
   </p>
   <p>
    == Infrastrutture è trasporti ==
   </p>
   <p>
    === Aeruporti ===
   </p>
   <p>
    Nantu à l'isula ci sò sei aeruporti frà i quali trè anu un trafficu cummerciale:
   </p>
   <p>
    == Persone liate à Creta ==
   </p>
   <p>
    El Grecu (1541-1614), pittore
   </p>
   <p>
    Zach Galifianakis, attore
   </p>
   <p>
    Nikos Kazantzakis (1883-1957), scrittore
   </p>
   <p>
    == Note ==
   </p>
   <p>
    == Da vede dinù ==
   </p>
   <p>
    Isule di a Grecia
   </p>
   <p>
    Stile di Kamares
   </p>
   <p>
    Lira critesa
   </p>
   <p>
    Graviera Kritis
   </p>
   <p>
    Isule di a periferia di Creta
   </p>
   <p>
   </p>
   <p>
    Lochi di a mitulugia greca
   </p>
   <p>
    ==Fonte==
   </p>
   <p>
    'Ss'articulu pruvene in parte o in tutalità da l'articulu currispundente di a wikipedia in talianu.
   </p>
  </body>
 </text>
</TEI>
