<TEI>
 <teiHeader>
  <fileDesc>
   <titleStmt>
    <title>
     Arcipelagu
    </title>
    <author>
     <orgName>
      Wikipedia contributors
     </orgName>
    </author>
   </titleStmt>
   <publicationStmt>
    <publisher>
     Wikipedia, The Free Encyclopedia (Wikimedia)
    </publisher>
   </publicationStmt>
   <sourceDesc>
    <bibl>
     <ptr target="https://co.wikipedia.org/wiki/Arcipelagu"/>
     <date>
      2019-09-19T04:49:02Z
     </date>
    </bibl>
   </sourceDesc>
  </fileDesc>
 </teiHeader>
 <text>
  <body xml:lang="co">
   <head>
    Arcipelagu
   </head>
   <p>
    Un arcipelagu hè un insemu d'isuli abbastanza prossimi l'uni da l'altri. A prussimità si doppia par u più di un'urighjini giulogica cumuna, in generali vulcanica.
   </p>
   <p>
    'Ssa nuzioni hè apradata in giugrafia par disignà un modu d'apprupriazioni negativi di u spaziu trà elementi isulati intrattinendu liami impurtanti è primurdiali.
   </p>
   <p>
    == Urighjini ==
   </p>
   <p>
    U termini " arcipelagu " veni da u grecu bizantinu ἀρχιπέλαγος (archipelagos), littiralamenti " mari principali " [du verbu ἄρχω (árkhô) {essa u prima, cummandà} → prefissu ἀρχί- (arci-) {principali} è πέλαγος (pélagos) {l'altu mari}]. 'Ssa parola disignava à l'urighjina u mari Egeu, carattarizata da u so grandi numaru d'isuli (i Cicladi, i Spuradi, Salamina, Eubea, Samutracia, Lemnos, Samos, Lesbos, Chios, Rhodes, è cetara.). Quandu a maiò parti di 'ssi isuli funi tolti à l'Imperu bizantinu à l'iniziu di seculu XIII da Marcu Sanudo, generali venetu, quiddu quì fù fattu duca di l'Arcipelagu.
   </p>
   <p>
    == Giugrafia ==
   </p>
   <p>
    In giugrafia, a nuzioni di " arcipelagu " rinvia à una cuncizzioni spicifica di u spaziu ussirvata in 'ssu tipu di locu, chì parmetti di custattà chì " un spaziu giugraficu ùn hè micca nicissariamenti cuntinuu " : i liami intrattinuti da 'ssi isuli in reta di una certa manera " par sopra " u spaziu marinu chì i spicca, custituiscini un spaziu discuntinuu carattarizatu da a so cuesioni. 'Ssa nuzioni hè stata stesa matafuricamenti à altri tipi di spazii giugrafichi. Par indittu, in u studiu di a ecunumia mondializata attuali, i giugrafi tali Petru Veltz parlani di una " ecunumia d'arcipelagu " : l'ecunumia mundiali hè cuntrullata à parta da un numaru ristrintu di metropuli beddi culligati trà eddi da ottimi mezi di cumunicazioni, i vii marittimi à i telecumunicazioni. Siont'è l'autori, 'ssi metropuli appariscini com'è un arcipelagu d'isuli isulatu annantu à un mari.
   </p>
   <p>
    == Drittu ==
   </p>
   <p>
    In drittu internaziunali è in drittu di u mari, a nuzioni di Statu arcipelagu disigna un Statu custituitu intiriamenti da unu o parechji arcipelaghi è evintualamenti di altri isuli.
   </p>
   <p>
    == Listinu d'arcipelaghi ==
   </p>
   <p>
    Ci voli à nutà quì chì certi arcipelaghi poni essa ragruppati. 'Ssu raggruppamentu hè dinò cunsidaratu com'è un arcipelagu. Par indittu, l'Antigli sò un arcipelagu di l'Uceanu Atlanticu, cumpostu par u più di i Grandi Antigli è di i Picculi Antigli, chì facini parti ancu eddi di l'arcipelagu. U siguenti tavuleddu ragruppa l'arcipelaghi incù unu numaru dicriscenti d'isuli, certi "duppiona" poni dunqua esista.
   </p>
   <p>
    == Noti ==
   </p>
   <p>
   </p>
   <p>
    Giumurfulugia litturali
   </p>
  </body>
 </text>
</TEI>
