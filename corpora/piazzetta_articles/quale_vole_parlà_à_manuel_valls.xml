<TEI>
 <teiHeader>
  <fileDesc>
   <titleStmt>
    <title>
     Quale vole parlà à Manuel Valls
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Quale-vole-parla-a-Manuel-Valls_a1444.html"/>
     <date>
      Wed, 21 Nov 2012 09:59:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Quale vole parlà à Manuel Valls
   </head>
   <div type="excerpt">
    <p>
     Ciò chì manca à a Corsica pè Manuel Valls ùn sò micca mezi supplementarii nè pulizzeri di prima trinca. Nò, manchemu di delatori. Allora Corsi, parlate ! Site tutti culpèvuli.
    </p>
   </div>
   <div type="content">
    <p>
     Davant'à "la spirale meurtrière que rien ne semble arrêter en Corse" (tìppica frasa giurnalìstica ch'ellu si sente dapoi 20 anni), u Statu si dumanda : "chì fà ?" 
U ministru di l'internu a ci dice : "ci vole à parlà !" 
Manuel Valls cerca à capisce ciò ch'ellu si passa è s'hè fattu un amicu novu ch'ellu hà invitatu : "Alain Orsoni sait des choses alors qu'il parle". I pulizzeri in Corsica seranu cusì mal infurmati ? 
Jérôme Ferrari ellu hà datu a so risposta : "Pour la plupart des gens normaux, c'est-à-dire 95 % de la population, on ne comprend rien à ce qui se passe". 
Bon, hè purtantu sèmplice o Jérôme. Basta à leghje Le Monde chì ci spiega tuttu grazia à sta carta tutta in animazione. 
Intitulata Les dates-clés de la recomposition du grand banditisme corse, saperete tuttu nant'à tuttu : 
- l'affari aiaccio-aiaccini  - a successione di Jean-Jé Colonna in u Valincu  - a vindetta Costa-Mattei  - a seguita di a Brise de Mer  - e baruffe in piaghja orientale  - è l'affari casinchesi 
Stranu, i giurnalisti sanu tuttu, ma i pulizzeri ùn facenu nunda è u Statu lascia fà dapoi trenta anni... 
Ciò chì n'impedisce micca Valls di rimettene una : "les Corses doivent assumer leurs responsabilités " hà dettu una volta di più à l'Assemblea. 
Iè amicu Corsu. Tù, sai tuttu è ùn dici nunda. Ancu tù sì culpèvule ! Allora parla, scrivi lettere anònime, surveglia u to vicinu ! Cusì ci dice di fà u Statu. 
Allora ancu di grazia, Pierre-Laurent Santelli di l'associu U Levantu hà pigliatu a so penna è scrittu à Manuel Valls. Da leghje : Oui. Moi je sais… M. Valls 
Ùn dubbitemu mancu una stonda ch'ellu ùn serà micca intesu.
    </p>
   </div>
  </body>
 </text>
</TEI>
