<TEI>
 <teiHeader>
  <fileDesc>
   <titleStmt>
    <title>
     L'isula chì ùn sapia pruduce mancu una "cagette"
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/L-isula-chi-un-sapia-pruduce-mancu-una-cagette_a1909.html"/>
     <date>
      Thu, 10 Jul 2014 12:52:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    L'isula chì ùn sapia pruduce mancu una "cagette"
   </head>
   <div type="excerpt">
    <p>
     Pare faciule à fà, una "cagette". Ma per via di a greva, l'agricultori sò obligati di ghjittà i so frutti. Ancu quessa, simu obligati di falla vene da fora.
    </p>
   </div>
   <div type="content">
    <p>
     A greva di i marinari di a SNCM oramai compia (sin'à quandu ?) averà avutu u meritu di fà nasce parechje interrugazioni in Corsica. 
Di siguru si pone a sempiterna quistione di a maestria di i trasporti, di u rollu di u Statu, di u rollu di i sindicati marsegliesi. Tante cose sò state scritte nantu. Da leghje per esempiu in Le Monde SNCM : la Corse asphyxiée ? « l'Etat s'en fout ». 
Per Marc Simeoni, e perdite sò digià impurtante : "La grève de la SNCM coûte 7 à 8 millions € par jour à l’économie corse". E riservazione sò calate, è s'elle ùn ci sò "retombées" pè u Tour de France, risicheghjanu d'esseci cunsequenze di a greva in termini di fiure è di riputazione pè i trasporti corsi. 
Ma cun sta greva avemu amparatu dinù chì l'agricultori anu ghjittatu frutti è legumi, chì anu mancatu di "cagettes" per tene a so pruduzzione. 
Purtantu, hè connu cum'è ogettu, una "cagette" in legnu. Ebbeh mancu quessa, ùn a sapemu fà. Simu obligati d'impurtà, è avà l'agricultori devenu ghjittà. 
Volta allora u dibattitu nant'à u tippu d'ecunumia ch'è no vulemu. 
Un'ecunumia fatta di grande distribuzione, d'immubiliare, di turìsimu, cundiziunata à una stagione di più in più corta è ch'ùn pruduce nunda, mancu una "cagette" semplice semplice. 
O circà di fà cresce a parte di pruduzzione ? Ùn hè micca quistione d'esse contr'à u turìsimu. Ma di circà di pruduce appena di più in Corsica, chì per avà, si pruduce troppu pocu. 
Certi si ponenu a dumanda. Da leghje : Conflit SNCM : sonne-t-il le glas du tout-tourisme ?. 
U dibattitu hè lanciatu.
    </p>
   </div>
  </body>
 </text>
</TEI>
