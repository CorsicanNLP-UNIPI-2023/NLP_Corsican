<TEI>
 <teiHeader>
  <fileDesc>
   <titleStmt>
    <title>
     Quale hà cundannatu u megliu ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Quale-ha-cundannatu-u-megliu_a1468.html"/>
     <date>
      Tue, 11 Dec 2012 14:41:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Quale hà cundannatu u megliu ?
   </head>
   <div type="excerpt">
    <p>
     In Corsica l'omi pulitichi ùn anu micca idee, ma sanu cundannà.
    </p>
   </div>
   <div type="content">
    <p>
     Quandu Manuel Valls dice chì l'omi pulìtichi corsi ùn cundannanu micca abbastanza l'attentati, certi devenu tirà i salti. 
Hè purtantu un veru eserciziu chè di sorte un cummunicatu subbitu ch'ella schjatta una bomba. Eppo hè dinù più faciule chè di riflette nant'à l'orìgine di e viulenza in Corsica. 
Forse saria bè d'interrugassi nant'à tutte e viulenze, micca solu quelle di e bombe. Quella di i permessi di custruisce illegali, di a lege liturale micca rispettata, di i terreni resi custruttibili, d'una lingua nigata, d'una cultura chì si morre. 
Hè per quessa chè no avemu riflettutu à un classamentu di quelli chì cundannanu. Quellu chì finiscerà l'annata in testa riceverà u so tìtulu di Condamnator 2012. 
Per ogni cummunicatu di cundannazione, avemu ritenutu stu regulamentu : 
Primu cummunicatu publicatu : +500 punti "Copié-collé" d'un vechju cummunicatu : +500 punti "Copié-collé" d'un vechju cummunicatu scrittu da u so babbu : +3500 punti Ligà e parolle "violence" à "évolution insitutionnelle" : +500 punti Utilisazione di "fermement" o "avec la plus grande fermeté" : +400 punti Utilizazione di e parolle "république" o "républicain" : +300 punti Publicazione in Corse-Matin : +200 punti Utilizazione di Facebook è Twitter : +100 punti Utilizazione di e parolle "lacheté" è "cagoulard" : +100 punti Utilizazione di a parolla "séparatiste" : +4000 punti  Dopu à avè sbuchjatu a stampa è u net corsu, eccu a nostra classifica : 
1° Jean Zuccarelli 2000 punti  Jean-Jean hè appena cum'è u PSG di a cundannazione. Hà a sperienza, u più grossu effettivu, u più grande intrenore. Ma ùn vince micca sempre à a fine. 
2° L'Association France-Corse 1000 punti  A CFR hè di ritornu, è pudete andà nant'à u so situ per favvi duie rise. 
3° François Tatti 900 punti  Corse-Matin ùn hà micca publicatu u so cummunicatu, è Jean Zuccarelli hè statu più ràpidu ch'è ellu. 
4° Joseph Castelli 600 punti  Un picculu cummunicatu, ma hà riesciutu à piazzà "fermement" è à passà in Corse-Matin. 
5° Sauveur Gandolfi-Scheit 400 punti  Nunda in Corse-Matin, ma marca i punti per u so "je condamne avec la plus grande fermeté". 
Camille de Rocca Serra, Jean-Jacques Panunzi è a LDH : 200 punti  Per un picculu cummunicatu in u cutitianu. 
Ùn hà micca marcatu punti sta volta perchè facia a bissicletta :  Emile Zuccarelli, 0 puntu 
Bon d'accordu averiamu pussutu fà dinù un classamentu di e riazzione à Barbier, ma ci n'era troppu. 
La suite au prochain numéro. 
Ci semu scurdati d'un cummunicatu ? Mettitelu in cummentu !
    </p>
   </div>
  </body>
 </text>
</TEI>
