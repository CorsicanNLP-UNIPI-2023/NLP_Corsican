<TEI>
 <teiHeader>
  <fileDesc>
   <titleStmt>
    <title>
     À a riscossa di u turisimu tunisianu !
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-a-riscossa-di-u-turisimu-tunisianu-_a2205.html"/>
     <date>
      Sun, 03 May 2015 13:12:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    À a riscossa di u turisimu tunisianu !
   </head>
   <div type="excerpt">
    <p>
     Dop'à l'attentatu di u museu di Tunis, una campagna publicitaria vene in aiutu à u turisimu tunisianu. Preghemu ch'ellu ùn si passi nunda ind'è noi...
    </p>
   </div>
   <div type="content">
    <p>
     Veramente a ghjente di u show è di u bizz sò bravucci è ancu quissi di a pulitica. Dopu à u macellu di u museu di u Bardo in Tunis (20 morti), ani tutti a paura di u fiascu di a frequentazioni turistica di a Tunisia chì hè caduta di 18% dapoi st'avenamenti. 
Pà salvà a Tunisia è a so ecunumia ci hè una campagna intitulata "Tunisie, moi j'y vais" ! 
Dunque, annanti à l'affissi ci hè Bertand Delanoë (iddu hè nurmale hè natu quallà in u 1950) è... Frédéric Mitterand. Quissu quì hè tunisianu vera, hà avutu a naziunalità tunisiana in u 1995 sottu à Ben Ali (elettu in u 94 cu 99,91% di i voti...) 
Ma u peghju hà da vene. Sò annunziati ancu u poveru Hugues Auffray, Catherine Lara, Michel Boujenah (ancu quissu hè natu in Tunis), Juliette Greco (a meza capicursina), Leee John (quissu di u gruppu Imagination) Smaïn è... Aznavour, ziu Carlu ! 
Speremu ch'ellu ùn si passarà nudda à u museu Fesch.
    </p>
   </div>
  </body>
 </text>
</TEI>
