<TEI>
 <teiHeader>
  <fileDesc>
   <titleStmt>
    <title>
     Ghjennaghju sente a depressione
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Ghjennaghju-sente-a-depressione_a1011.html"/>
     <date>
      Tue, 18 Jan 2011 08:01:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Ghjennaghju sente a depressione
   </head>
   <div type="excerpt">
    <p>
     Fretu, Natale chì hè luntanu, pocu sole, pochi soldi... Pochi sò quelli à esse in gamba di ghjennaghju.
    </p>
   </div>
   <div type="content">
    <p>
     U blue monday, cunniscite ? 
Natale hè passatu, ùn ci hè più soldi pè fà i saldi, a mutivazione si n'hè andata, aghjustemuci u fretu è l'assenza di sole è ci semu. 
U terzu luni di ghjennaghju hè cunsideratu cum'è u peghju ghjornu di l'annu. 
Bon, i giurnalisti si sò avvisti chì in fatti era una invenzione marketing d'una cumpagnia pè vende viaghji à u sole... Ma hè vera chì pochi sò à esse felici di sti tempi. 
Dunque, s'è vo site in depressione, ùn v'inchietate, hè normale ! Ùn ci hè ch'è da aspettà ch'ellu passi, hè solu una stundaccia da passà. 
Invece, per certi, ci hè veramente di chè inchietassi : 
Cunsiglieri di l'ombra è pulitichi  chì anu u ghjudice Duchaine appressu, naziunalisti chì ùn ci la facenu à adduniscesi, diritta à paghjolu, sucialisti chì si sterpanu... Per elli tutti, forse serà appena più longa a depressione.
    </p>
   </div>
  </body>
 </text>
</TEI>
