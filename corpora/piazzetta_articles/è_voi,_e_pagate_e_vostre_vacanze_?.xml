<TEI>
 <teiHeader>
  <fileDesc>
   <titleStmt>
    <title>
     È voi, e pagate e vostre vacanze ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/E-voi-e-pagate-e-vostre-vacanze_a1029.html"/>
     <date>
      Sun, 13 Feb 2011 19:00:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    È voi, e pagate e vostre vacanze ?
   </head>
   <div type="excerpt">
    <p>
     Fillon in Egittu, MAM in Tunisia... Elli sò partuti pè 0€ ! Voi, pè listessu prezzu vi pudite pagà e vostre vacanze in Casamozza.
    </p>
   </div>
   <div type="content">
    <p>
     Chì furtuna ch'elli anu i grandi di stu mondu ! In più d'esse pagati abbastanza bè, anu vintu u dirittu d'ùn pagà micca e so vacanze. 
È chì vacanze ! MAM girandulava in Tunisia grazia à Ben Ali, è Fillon si spassighjava in Egittu grazia à Mubarak. 
À tal puntu chì Sarko hè intervenutu pè prevene i so ministri : basta e cunnerie, à e prùssime vacanze i ministri francesi duveranu andà... in Francia. 
Bon, hè vera chì andà in u Loiret o in Gueugnon hè appena menu attirante ch'è di parte sott'à u sole di u Mediterraniu. 
Nant'à u so blog Paul Giacobbi face bè di preveneci : ellu, ùn hè mai andatu in vacanze à l'ochju... Basterebbi ch'è no amparghimu ch'ellu hè statu invitatu da Kim Jong-Il o Kadhafi ! 
Astrimenti, pè listessu prezzu ch'è e vacanze di i ministri francesi in Egittu è in Tunisia, voi vi pudete pagà un dopu meziornu di vacanze in Casamozza. Vi và ?
    </p>
   </div>
  </body>
 </text>
</TEI>
