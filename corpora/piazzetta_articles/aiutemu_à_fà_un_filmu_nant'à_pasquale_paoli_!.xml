<TEI>
 <teiHeader>
  <fileDesc>
   <titleStmt>
    <title>
     Aiutemu à fà un filmu nant'à Pasquale Paoli !
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Aiutemu-a-fa-un-filmu-nant-a-Pasquale-Paoli-_a1920.html"/>
     <date>
      Mon, 04 Aug 2014 01:22:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       E-news-a-l-accorta
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Aiutemu à fà un filmu nant'à Pasquale Paoli !
   </head>
   <div type="content">
    <p>
     Aviamu digià parlatu di u prugettu di u filmu "Les Exilés", purtatu da u realizatore Rinatu Frassati. Si tratta d'un "court métrage" chì si passa à l'epica paulina. 
U prugettu avanza bè è u pudete seguità nant'à a so pagina Facebook. A squadra di u filmu spiega chì l'attesa hè forte è ch'elli anu ricevutu assai messagi d'incuragimentu. 
Ma cum'è sempre mancanu i soldi chì un tale prugettu dumanda assai mezi. Anu dunque lanciatu una chjama à i doni di l'internauti. U scopu hè di ghjunghje à 20.000 euri. 
Per quessa, ci hè Ulule, un situ di finanzamentu participativu, induve si pò aiutalli. 
Ci vole à sapè chì u filmu serà guasi tuttu in lingua corsa, chì i cummedianti è i tecnichi sò corsi. Si sò fatti aiutà da storichi, linguistichi, spezialisti di l'epica paulina. 
È sarebbe ora chì a Corsica appia u so propiu sinemà per fà sente un'altra voce. 
Si pò fà un donu sin'à u 18 d'agostu, dopu u spaziu nant'à Ulule serà chjosu. Si passa quì !
    </p>
   </div>
  </body>
 </text>
</TEI>
