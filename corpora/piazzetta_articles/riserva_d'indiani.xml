<TEI>
 <teiHeader>
  <fileDesc>
   <titleStmt>
    <title>
     Riserva d'indiani
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Riserva-d-indiani_a2545.html"/>
     <date>
      Wed, 22 Feb 2017 01:41:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Riserva d'indiani
   </head>
   <div type="excerpt">
    <p>
     L'articulettu esciutu in Corse-Matin di u 21 di ferraghju hà fattu parlà assai nant'à e rete suciale. Ma à vede e reazzione, ci pudemu dumandà s'è no ùn semu micca noi chì c'inchjustremu in e riserve.
    </p>
   </div>
   <div type="content">
    <p>
     Intitulatu "réserve d'indiens", l'articulettu conta una storia trista diventata banale oghje ghjornu :
    </p>
    <p>
     Dopu à esse statu spartutu nant'à Facebook è Twitter, sò state numerose e reazzione. À chì a si caccia contr'à a "colonisation de peuplement", à chì ne prufitta per dumandà una volta di più a cuufficialità, à chì s'annerba appressu à u Statu... Cum'è di solitu nant'à e rete suciale, ognunu hà a so opinione è u so azizume. 
Allora d'accordu, ci sò i ghjunghjiticci è un Statu chì ùn ci aiuta micca (ci vulerà à aspettanne qualcosa ?). 
Eppuru, sì i Corsi avianu trasmessu è amparatu a so lingua, s'elli a parlessinu tutti i ghjorni, in ogni locu (è micca solu pè a festa di nazione) allora forse ùn ne sariamu micca custì. 
Certe volte ci hè da dumandassi s'è no ùn ci mettimu micca da per noi in e riserve d'indiani, senza avè bisognu di l'altri... 
Ma forse, si ne impippanu appena di a so lingua. 
(si pò dì quessa ?)
    </p>
   </div>
  </body>
 </text>
</TEI>
