<TEI>
 <teiHeader>
  <fileDesc>
   <titleStmt>
    <title>
     A playlista corsa di San Valentinu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-playlista-corsa-di-San-Valentinu_a1269.html"/>
     <date>
      Tue, 14 Feb 2017 14:47:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A playlista corsa di San Valentinu
   </head>
   <div type="excerpt">
    <p>
     Eccu una playlist di i canti corsi d'amore, senza Whitney Houston.
    </p>
   </div>
   <div type="content">
    <p>
     Ci dicenu spessu ch'è no semu azezi è gattivi nant'à A Piazzetta. Allora pè scambià appena è pè festighjà à San Valentinu, eccu a nostra playlista di canzone corse d'amore. 
Và bè, mancanu parechje belle canzone è tanti gruppi, ma ci vulia à fà una scelta... è tocca à voi à cumplettà ! 
Per quelli chì ùn facenu a San Valentinu, li ferma a San Ballantine's.
    </p>
    <p>
     Ghjuvanpaulu Poletti - Di tè
Jean Paul Poletti : Di tè par Larenzu  Siguramente una di e più belle di JPP. 
Ghjuvanpaulu Poletti - Di tè.mp3
    </p>
    <p>
     I Surghjenti - Ricordu
Sta canzona hè diventata unu di i più grossi successi di a musica corsa... è di i mittunelli chì volenu fà i macchi cù e zitelle. 
L'accordi (DO / SOL / LA min / MI min / FA / DO / SOL) permettenu à n'importa chì scurnachjone cù una ghitarra di pudè truvassi una zitella.
    </p>
    <p>
     Tony Toga - Furtunatu
Tony Toga - Furtunatu par le_politburo_des_UB  L'altra grossa canzona corsa di lover. 
Tony Toga - Furtunatu.mp3
    </p>
    <p>
     I Muvrini - Amareni
Musica di Ghjanfrancescu Bernardini è parolle di Ghjacumu Fusina. Una di e più belle canzone corse di l'universu. 
I Muvrini - Amareni.mp3
    </p>
    <p>
     Carlu Rocchi - Minicola
Un certu Mattei di A Nuvale era innamuratu di Minicola d'Ampriani è li fece sta bella canzona. 
Carlu Rocchi - Minicola.mp3
    </p>
    <p>
     Carlu Rocchi - Canzona pè Maria
Carlu Rocchi - Canzona pè Maria par le_politburo_des_UB  Tutti quelli chì sò stati innamurati d'una Maria sò stati in depressione nant'à sta canzona. 
Carlu Rocchi - Canzona per Maria.mp3
    </p>
    <p>
     I Muvrini - Inseme
Tamantone slow di I Muvrini. Ma i slows ùn esistenu più. 
I Muvrini - Inseme.mp3
    </p>
    <p>
     Carlu Rocchi - Brunetta
Carlu Rocchi - Brunetta par le_politburo_des_UB  Bellissimu lamentu tradiziunale di Rusiu. 
carlu rocchi - brunetta.mp3
    </p>
    <p>
     A Mannella - Francesca Maria
Cumu ? Ùn cunniscite micca A Mannella di Corti ? 
a mannella - francesca maria.mp3
    </p>
    <p>
     Cor di pantera - I Chjami Aghjalesi
I Chjami Aghjalesi - Cor di pantera par le_politburo_des_UB  Bon, e storie d'amore ùn finiscenu micca sempre bè in generale, ma quessa a sapete... 
Cantu tradiziunale interpretatatu da Carlu Rocchi, eccu quì a versione di I Chjami Aghjalesi. 
Chjami Aghjalesi - Cor di pantera.mp3
    </p>
    <p>
     Cinqui sò - N'a funtanedda
Cinqui sò - N'a funtanedda par le_politburo_des_UB  Ind'i tempi ùn s'andava micca à L'Acapulco pè truvà e donne, ma à a funtana di u paese. 
Cinqui sò - N'a Funtanedda.mp3
    </p>
    <p>
     Cuntrastu di u Strampalatu
Cuntrastu di U Strampalatu par le_politburo_des_UB  Nanzu d'esse un'emissione di France 3 Corse presentata da Jean-Vitus Albertini, un "cuntrastu" era una forma di cantu impruvisatu, induve un omu rispondia à una donna. Eccu unu di i più belli cuntrasti chì fubbenu arregistrati. 
Hè statu scrittu da un pianellacciu, Ghjiseppu Pietri dettu U Strampalatu. L'interpretazione di Marcu è Òrsula Leoni di E Piazzole d'Orezza in un discu esciutu in 1958 (Le Chant du monde) hè una maraviglia. 
Cuntrastu di u Strampalatu.mp3
    </p>
    <p>
     I Muvrini - Dì
Altru successu maiò di I Muvrini. 
Dì...  Tuttu hè finitu ti ne vai  Seremu soli à l'oramai  Face disertu in core à mè... 
Ghjuvanfrancescu hè u patrone.
    </p>
    <p>
     I Surghjenti - Ritrattu (cantatu da Felì)
SURGHJENTI "Ritrattu" par Ultra_White_Forever  Altra bellissima canzona d'amore cantata da Felì, arregistrata à l'epica di I Surghjenti.
    </p>
    <p>
     Felì - Innamurichjate
Una di e preferite di i corsican lovers nustrali.
    </p>
    <p>
     Felì è Marie-Jo - U mo fior d'alisu
Magnificu duo di Marie-Jo cun Felì. Ancu più tristu dapoi chì Marie-Jo Allegrini si n'hè andata, in u 2013.
    </p>
    <p>
     Articulu scrittu u 13.2.2012. Messu à ghjornu u 14.2.2017.
    </p>
   </div>
  </body>
 </text>
</TEI>
