<TEI>
 <teiHeader>
  <fileDesc>
   <titleStmt>
    <title>
     Difendimu i pumataghji
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Difendimu-i-pumataghji_a1361.html"/>
     <date>
      Wed, 27 Jun 2012 12:04:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Difendimu i pumataghji
   </head>
   <div type="excerpt">
    <p>
     Ùn spendenu nunda... ma almenu ùn compranu micca residenze segundarie. È s'ellu ci vulia à difende i pumataghji ?
    </p>
   </div>
   <div type="content">
    <p>
     Face parechji anni avà ch'ellu si sente ch'ellu ùn ci vole più à fà vene turisti "low cost" in Corsica, chì i pumataghji ùn spendenu nunda, ch'ellu ci vole à scambià di clientela turìstica. 
Ci dicenu ch'ellu ci vole à incuragisce un turìsimu di lussu, di ghjente chì spendenu i so soldi in stabilimenti cari è belli. 
Ma sti turisti "à fort pouvoir d'achat" chì cascanu innamurati di u nostru sole è di u nostru mare, sò quelli chì sò capaci di cumprassi case segundarie, chì facenu cresce i prezzi di l'immubiliare è chì mettenu i Corsi fora di casa soia. 
Invece, u turistu "à bon pattu" ùn spenderà nunda, si cumprerà una pizza per sei, ma almenu ùn puderà cumprassi un pezzu di casa o di terrenu. 
In fine di contu, hè forse ellu u veru amicu di a Corsica. 
Dopu à anni è anni di ghjesteme, serà venutu u tempu di a riabilitazione di u pumataghju ? 
Altra suluzione : circà d'esse appena menu dipendente di u tuttu-turìsimu è di u tuttu-BTP, circà d'altri mezi di sviluppu (energie verde, tennulugie nove, agricultura, bio...).
    </p>
   </div>
  </body>
 </text>
</TEI>
