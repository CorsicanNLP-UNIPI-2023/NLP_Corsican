<TEI>
 <teiHeader>
  <fileDesc>
   <titleStmt>
    <title>
     I Corsi Fora !
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/I-Corsi-Fora-_a1189.html"/>
     <date>
      Thu, 20 Oct 2011 00:30:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    I Corsi Fora !
   </head>
   <div type="excerpt">
    <p>
     Cunniscite a "Table ronde de Montélimar" ? In u 1965, i dirigenti di parechji clubs francesi si reuniscenu per mette fora i clubs corsi di u campiunatu. Mutivu : "l'ambiance hostile et antisportive dans laquelle se déroulent les déplacement en Corse". Eri, i clubs di L1 è di L2 anu purtatu u so sustegnu à Thiriez contr'à Bastia.
    </p>
   </div>
   <div type="content">
    <p>
     "L'histoire est un éternel recommencement" dice u francese. In corsu quand'elle cascanu e nutiziacce si dice "l'affari sò in francese". 
L'affare si passa in u 13 di marzu 1965 è hè u presidente di u club di Montélimar chì hà pigliatu l'iniziativa. 
Ci sò 10 presidenti di clubs di u gruppu Sud-Est di u campiunatu di CFA : Annecy, Avignon, Chambéry, Draguignan, Hyères, Louhans, Miramas, Monaco, Saint-Etienne è Port-de-Bouc. 
Tutti decidenu d'ùn andà più in Corsica pè a stagione 1965-66, per via di : "l'ambiance hostile et antisportive dans laquelle se déroulent les déplacement en Corse, de l'insécurité des joueurs et dirigeants, de l'insécurité des arbitres" (leghje u libru di Didier Rey La Corse et son football). 
I dirigenti di u futbol francese ùn teneranu micca contu di stu bellu mumentu di razzisimu anti corsu. Parechji clubs cuntinentali purteranu ancu u so sustegnu à i dui clubs corsi (Arles è l'AS Champenoise) è ancu L'Equipe ci difende ! Ma sta storia face assai rimusciu in Corsica. 
A seguita, a cunniscite. Pocu tempu dopu u SECB è l'ACA culleranu à u livellu prufessiunale in segonda è più tardi in prima divisione. Invece, di u club di foot di Montélimar, ùn ne senteremu più parlà. 
Ci sò parechje sumiglie cù a situazione di u 65 è quella d'oghje. In un cummunicatu publicatu u 19 ottobre, u CA di a LFP porta u so sustegnu à... Frédéric Thiriez : Les Présidents de clubs de Ligue 1 et Ligue 2 membres du Conseil d'administration de la LFP réaffirment ce jour leur soutien total au Président de la LFP dans l'action menée pour garantir la sécurité des matches à Bastia. 
Ch'ellu avessi purtatu u so sustegnu à Pierre-Marie Geronimi saria statu di più stunante... 
Puntu negativu : bon avà a sapemu, anu da falà cutrate nant'à u Sporting.  Puntu pusitivu : nò, u futbol corsu ùn hè micca cum'è l'altri è ùn semu veramente micca fatti per entre in u rangu è in u futbol mudernu, quellu di u business, di Knysna, di i soldi, di Ribéry è d'Aulas...
    </p>
    <p>
     Eccu l'articuli di Le Petit Bastiais :
    </p>
   </div>
  </body>
 </text>
</TEI>
