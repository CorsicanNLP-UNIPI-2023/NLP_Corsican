<TEI>
 <teiHeader>
  <fileDesc>
   <titleStmt>
    <title>
     Attenti à i zombies
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Attenti-a-i-zombies_a1355.html"/>
     <date>
      Tue, 05 Jun 2012 00:00:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Attenti à i zombies
   </head>
   <div type="excerpt">
    <p>
     L'hà detta u guvernu americanu : ùn ci hè micca invasione di "zombies" à i Stati Uniti. In Corsica, u dibattitu ùn hè micca chjosu.
    </p>
   </div>
   <div type="content">
    <p>
     18 anni dopu à a canzona di The Cranberries, i zombies sò di ritornu. 
Unepoche di nutizie appena goffe (hum...) ci sò venute d'America. Trà u cannibale di Miami chì hà manghjatu un SDF, u cannibale studiente di Baltimore chì hà spezzatu è manghjatu u ciarbellu di u so culucatariu è Luka Rocco Magnotta, l'attore di filmi pornò chjamatu "le dépeceur de Montréal", ci hè di chè ponesi quistioni. 
Face assai in pocu tempu. À tal puntu chì un'agenza di u guvernu americanu, u Center for disease control and prevention hà reagitu pè prevene a pupulazione americana. Ci anu rassicuratu dicendu chì nò, ùn eramu micca cunfruntati à un'invasione di zombies cannibali. Da leghje nant'à u Huffington Post  : Cannibales: Le gouvernement américain dément l'existence des zombies. 
Bon in fatti, sò appena magagnoni à st'agenza. Hè una manera di sensibilizà l'opinione. Ci dicenu chì : "Si vous êtes, d'une manière générale, bien équipé pour faire face à une attaque massive de zombies, vous serez également préparé à affronter un cyclone, une épidémie un tremblement de terre ou une attaque terroriste. Alors s'il vous plaît, prenez un kit, organisez-vous et soyez préparés." Una manera di fà prevenzione è pedagogia cù u sensu di a magagna. 
Ma noi altri Corsi ùn semu micca rassigurati. Trà i zombies chì si pudianu vede à a surtita di Via Notte, i candidati à e legislative, i sindicalisti arrabiati contr'à a lingua corsa è e Squadre d'Arozza è i maccabei chì si ponu vede fà a coda à u Super U è à Géant Casino u sabbatu, ci hè da trimà.
    </p>
   </div>
  </body>
 </text>
</TEI>
