<TEI>
 <teiHeader>
  <fileDesc>
   <titleStmt>
    <title>
     E vere dumande di l'estate
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/E-vere-dumande-di-l-estate_a1398.html"/>
     <date>
      Mon, 20 Aug 2012 10:20:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    E vere dumande di l'estate
   </head>
   <div type="content">
    <p>
     Ci vulerà veramente à piglià un abbunamentu à BeIN Sport pè seguità i macci di u Sporting ?  Perchè nant'à Facebook, tuttu u mondu piglia i so pedi in ritrattu : à u mare, à a piscina... è micca l'inguernu ?  Perchè quist'annu ci mettimu tutti à beie rosé micca bonu ?  Perchè i passageri à cant'à u cunduttore di e vitture mettenu u pede fora ?  Perchè certi si credenu obligati di mette i cappelli in e serate è in e feste, per fà crede ch'elli s'amusanu ?  Ci hè obligazione di fà à musculazione è d'ùn micca esse pilutu per andà à u mare oghje ghjornu ?  Ci serà una festa di paese induve u DJ ùn passa nè "Femme" di Jean-Luc Lahaye, "Femme libérée" di Cookie Dingler è "Bob Morane" d'Indochine ?  Si pò fà u GR 20 è esse SWAG ?  Quandu si ne vanu ?  Jet-ski, accrobranche, via ferrata, beach volley, beach soccer, sports di mare... Perchè ghjunta l'estate, diventimu tutti conni ?  Perchè ci hè di più mondu à Porto Latino chè à e Ghjurnate di Corti ? Ah nò quessa a sapemu perchè.  A Corsica serà veramente cundannata à ùn campà chè di turìsimu ?  Quale serà u primu criticone à mughjà "Hantz démission" quist'annu ?  Perchè i Corsi anu sfassatu a so memoria è inventatu pienu di nomi goffi pè attirà i turisti : Côte des Nacres, Costa Serena, Ouest Corsica, Costa Verde...  Averemu da suppurtà torna assai i pippulacci, e "résidences sgondaires" è e riflessioni cum'è "j'adore la Keurse, mais pas les Keurses" ?  Hè veramente megliu d'imbriagassi à u mare, sott'à a sciappittana, à colpi di rosé bien frais ascultendu musica lounge è pensendu ch'ellu hè hype ?  Quale hè u peghju : u pumataghju in ciavatte è saccadò, o u Corsu chì si vende case è terreni à i ricchi fresteri ?  Induve hè passatu Christian Clavier ?  A Corsica hè in traccia di diventà un "Ibiza français" (da vede quì). Avanzata maiò ? O cunneria maiò ?  "Les organisateurs parisiens ont compris que la Keurse belle et sauvage, tout le monde s'en tape un peu" (da vede quì).  "Les peoples aiment la Keurse parce qu'ils peuvent se balader sans se faire importuner par les Keurses" (da vede quì).  Avemu tuccatu u fondu o ne ferma torna assai sottu ?
    </p>
   </div>
  </body>
 </text>
</TEI>
