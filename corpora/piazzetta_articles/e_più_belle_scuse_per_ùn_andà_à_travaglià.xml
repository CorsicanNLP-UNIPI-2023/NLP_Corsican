<TEI>
 <teiHeader>
  <fileDesc>
   <titleStmt>
    <title>
     E più belle scuse per ùn andà à travaglià
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/E-piu-belle-scuse-per-un-anda-a-travaglia_a1122.html"/>
     <date>
      Thu, 23 Jun 2011 01:02:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    E più belle scuse per ùn andà à travaglià
   </head>
   <div type="excerpt">
    <p>
     Un situ hà dumandatu à 800 patroni chì eranu e peghju scuse di i so impiegati per ùn andà à travaglià.
    </p>
   </div>
   <div type="content">
    <p>
     Certi ghjorni ci vole à avè una grande imaginazione per ùn avè à andà à travaglià. Hè ancu un sport naziunale. 
U situ Career Builder hà fattu a so inchiesta nant'à e scuse di quelli chì ùn si volenu micca arrizzà a matina. 
Ma fate pianu, 10% di i patroni dicenu ch'elli anu digià licenziatu i so impiegati chì anu truvatu una scusa troppu goffa. 
Attenzione dinù à e scuse chì voltanu troppu spessu. Per esempiu, circate d'ùn interrà micca a vostra mammone dece volte in l'annata... 
Eccu e scuse e più strane chì sò digià state avanzate. Sò tutte vere : 
Ùn possu micca vene chì mi sò bluccatu u pede in u cabinettu Sta mane m'anu lampatu un nànnulu di giardinu pè a finestra Ùn vengu micca chì mi sò fattu male à l'anca currendu appressu à u mo cane chì vulia attaccà un cunigliulu Ùn possu micca vene, mi tocca à purtà à a mo mamma à fà e cummissioni  À i Stati Uniti, ùn sò micca male non più : 
Ùn possu micca vene chì una ghjallina hà attaccatu a mo mamma Mi sò bluccatu un ditu in una balla di bowling Ùn possu micca vene chì oghje ùn sò micca intelligente Oghje ùn vengu micca à travaglià chì aghju una vacca chì hè entrata in casa  Ma u peghju hè forse l'impiegatu chì hà chjamatu u so patrone à 5 ore di matina in un bar per dì ch'ellu era malatu... 
È voi, chì sò e peghju scuse ch'è vo avete truvatu o intesu per ùn andà à travaglià ?
    </p>
   </div>
  </body>
 </text>
</TEI>
