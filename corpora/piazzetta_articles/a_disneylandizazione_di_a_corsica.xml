<TEI>
 <teiHeader>
  <fileDesc>
   <titleStmt>
    <title>
     A Disneylandizazione di a Corsica
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-Disneylandizazione-di-a-Corsica_a2752.html"/>
     <date>
      Sat, 17 Nov 2018 12:24:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A Disneylandizazione di a Corsica
   </head>
   <div type="excerpt">
    <p>
     È sì a Corsica era in traccia di diventà un grande parcu d’attrazzione ?
    </p>
   </div>
   <div type="content">
    <p>
     Sylvie Brunel hè geografa. Spiegava in u 2012 in so libru La planète disneylandisée : Pour un tourisme responsable (ed. Sciences Humaines) cumu u turisimu hà pigliatu un'impurtanza maiò in l'ecunumia mundiale (più d'una miliarda di turisti oghje, duie miliarde previste in u 2020...). Hè l'effettu u più visibile di a mundializazione. Allora di siguru, ùn hè micca senza cunsequenze per noi. 
L'universitaria chjama "disneylandisation" u fattu di creà appena da per tuttu spazii prutetti, artifiziali, cunsacrati à riceve sta ghjente chì vene un tempu è chì si ne và, chì hè in brama d'esotisimu ma in securità, chì vole vede cose autentiche ma micca troppu luntanu d'un parking, chì vene per cunsumà è chì hà i soldi à spende : « Nous rêvons d’animaux sauvages mais gentils, de forêts vierges mais aménagées, de peuples primitifs mais accueillants ». 
È simu tutti cusì, postu chì un ghjornu o l'altru, simu tutti turisti. 
Ma stu mondu ùn hè a realità. Scrive Sylvie Brunel : « La disneylandisation consiste à transformer le monde en décor. Parfois le décor prend tellement de place qu’il oublie même qu’il est censé reconstituer une réalité : un mois dans l’année, on peut ainsi profiter d’une "plage" à Paris » 
Peghju per quelli chì ci stanu à l'annata, custretti d'evità i lochi troppu frequentati in stagione turistica. È forse custretti di ghjucà u rollu di l'autochtone authentique per divertisce quellu chì si spasseghja.
    </p>
    <p>
     In Corsica dinù, perìculi ci n'hè parechji.
    </p>
    <p>
     I paesi-musei, i quartieri à turisti
Certi paesi è certi quartieri di cità sò cusì belli ch’elli sò diventati lochi pè turisti. I prezzi di l'immubiliare sò crisciuti, a dumanda in stagione hè forte. Abitanti à l'annata, ci n'hè di menu in menu.
    </p>
    <p>
     I falsi paesi ricustituiti
Hè cusì ch'ellu si vede in certi lochi vicini di u mare i "falsi paesi" novi. "Un patrimoine bâti pour recréer l’esprit d’un village" dice a publicità. O ancu "on verrait sous nos yeux éclore l’âme des villages d’antan". 
Ma un "paese corsu" pè ricchissimi pruprietarii, senza Corsi.
    </p>
   </div>
  </body>
 </text>
</TEI>
