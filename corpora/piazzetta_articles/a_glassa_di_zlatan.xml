<TEI>
 <teiHeader>
  <fileDesc>
   <titleStmt>
    <title>
     A glassa di Zlatan
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-glassa-di-Zlatan_a2194.html"/>
     <date>
      Wed, 15 Apr 2015 11:16:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A glassa di Zlatan
   </head>
   <div type="excerpt">
    <p>
     Ibrahimovic hè un grande ghjucadore (1 metru è 95). Ma cù i gistacci ch'ellu hà fattu l'ercerfalu durante a finale, addirizzati à u publicu bastiacciu è à Yannick Cahuzac ci hè da dumandassi s'ellu hè un grande campione.
    </p>
   </div>
   <div type="content">
    <p>
     À chè si ricunnosce un grande campione ? À e so perfurmanze spurtive di siguru, ma dinù à a so attitutine. Zlatan Ibrahimovic hà fattu trimà e rete contr'à Bastia, ùn ci hè nunda à dì. Era più forte. 
Ùn l'hà rillevata nimu, ma dop'à avè marcatu, invece di festighjà u so but, si gira versu a parte induv'elli c'era i sustenidori corsi è face un gestu di a manu per dì "è avà chjuditela". 
L'aviate rimarcata ? Quelli eranu da u so cantu l'anu vista bè.
    </p>
    <p>
     Ritenimu u pusitivu : serà chì Zlatan hà intesu u rimore fattu da i turchini, è ch'ellu hà biscatu. 
Segondu tempu : u PSG hà assiguratu a so vittoria. Và bè a sapemu, Parigi è Bastia ùn sò micca in a listessa categuria. À ondeci contr'à ondeci, era digià difficiule. À dece contr'à ondeci è cun Squillaci in menu in difesa, era impussibule. 
Zlatan si ne impippa, è ne prufitta per mandà "basgiucci" à Cahu. Quessa, ùn l'anu vista ch'è quelli chì eranu davanti a so tv.
    </p>
    <p>
     "Shit country" avia dettu quellu. In fine di contu, Zlatan hè un bellu sìmbulu di stu paese.
    </p>
   </div>
  </body>
 </text>
</TEI>
