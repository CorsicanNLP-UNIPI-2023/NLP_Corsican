<TEI>
 <teiHeader>
  <fileDesc>
   <titleStmt>
    <title>
     Marine, Papa è a turtura
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Marine-Papa-e-a-turtura_a2069.html"/>
     <date>
      Thu, 11 Dec 2014 14:10:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Marine, Papa è a turtura
   </head>
   <div type="content">
    <p>
     Dura, dura di trattenesi…  Di prisintà a faccia liscia di u candidatu demucraticu chì tene caru à tutti. 
Marine ùn hè pussuta stà. Quandu i giurnalisti l’anu stuzzicata pà e turture di a CIA, hà parlatu u sangue. 
Da u bughju fondu di a so cuscenza più arcana, l’hè cullata in bocca una vampata di stintu. Ah, quelle sale bughje chì si straziavanu i beati prigiuneri di u FLN, durante a battaglia d’Algeri ! Papa, à core alegru, turturava à turturera. Oh sangula, campazione quelli tempi ! Avà, o monsieur, capite, ùn ci hè più cà manzette, vizzette è omi chì parenu dunnarelle. 
Sciuttati, drugati, omosessuali è robba di forca ! 
Allora ch’ella sia detta, ricurdemu dui pruverbii chì parenu adatti in què a situazione, per insignà u razzinu è l’amore fidu chì corre trà babbu è figliola : 
- Chì di ghjallina nasce, in terra ruspa.  - Da u legnu sorte u steccu.  - Tal calzu, tal magliolu, tal babbu tal figliolu. 
Infine, pè iss’ultimu, ci vularia à infiminì l’ultima parolla…  Cara, Marine di Papa !
    </p>
   </div>
  </body>
 </text>
</TEI>
