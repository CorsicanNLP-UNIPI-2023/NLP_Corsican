<TEI>
 <teiHeader>
  <fileDesc>
   <titleStmt>
    <title>
     Paghjelle
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Paghjelle_a1631.html"/>
     <date>
      Sat, 12 Oct 2013 17:47:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Paghjelle
   </head>
   <div type="content">
    <p>
     O culomba le to labbre  Sò di petra calamita 
Quand'è tù l'apri è le chjodi  Si cunsuma la mio vita 
Si cunsuma pocu à pocu  Cum'è la cera à lu focu
    </p>
    <p>
     Ùn ti ne ricordi più ne  Quand'è t'ere la mio cara 
Avà quand'è tù mi vedi  Cali l'ochji è guardi in terra 
Pare chì n'abbiamu avutu  Diciottu mesi di guerra
    </p>
    <p>
     Quantu passi ch'aghju fattu  Da Lucciana à la Crucetta 
Tuttu era per vede à tene  La mio cara vizzusetta 
Ma d'ùn maritacci inseme  O chì sorte maladetta
    </p>
    <p>
     Sè tù sapissi lu male  Chè tù faci à lu mio core 
Quand'o ti vegu pregane  In chjesa cum'è le sore 
Mi scappanu le parolle  Ch'offendenu lu Signore
    </p>
    <p>
     Vecu nant'à una ghjambella  Dui acellucci frisgiati 
Dopu avessi datu un basgiu  Si sò subbitu piattati 
Sanu anch'elli chì l'amore  À palesu ùn hà valore
    </p>
    <p>
     D'altri siti : 
U travaglione http://paghjella.blog.fr 
http://www.paghjella.com/
    </p>
   </div>
  </body>
 </text>
</TEI>
