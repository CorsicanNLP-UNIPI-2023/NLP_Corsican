<TEI>
 <teiHeader>
  <fileDesc>
   <titleStmt>
    <title>
     Un paese mette fora i turisti
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Un-paese-mette-fora-i-turisti_a1070.html"/>
     <date>
      Sun, 27 Mar 2011 00:10:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Un paese mette fora i turisti
   </head>
   <div type="excerpt">
    <p>
     L'avete sunniatu, una tribù d'indiani d'Amazunia l'hà riesciuta. Un paisucciu di Culumbia hà decisu d'ùn più accoglie turisti. Troppu castichi, è tantu peghju pè i soldi...
    </p>
   </div>
   <div type="content">
    <p>
     È si l'esempiu ci venia da l'indiani di l'Amazunia ? Anu preferitu a pace à i soldi è u sviluppu. 
Ùn circate micca di visità u paese di Nazareth, in u sud di a Culumbia. Dapoi dui anni anu decisu d'ùn più accoglie turisti, cunsiderati cum'è una minaccia per a so cultura. 
Sò 35.000 turisti à visità l'Amazunia culumbiana. U paese di Nazareth conta 800 abitanti. Hè assai troppu per l'indiani di a tribù Ticuna. Sò elli chì a dicenu : 
"Aviamu assai prublemi, lasciavanu i so mullizzi è e so buttiglie in plàsticu" ripiglia l'AFP. Un altru dice : "i turisti venenu è ci brùscanu cù e so camerà"... 
È ancu : "Ci vincemu pocu. Ci compranu appena di robba à l'artigiani, ma sò sopr'à tuttu l'agenze di viaghji chì vincenu i soldi..." 
L'indiani Ticuna sò 30.000 è sò minacciati di sparizione segondu à l'ONU. Anu paura di vede a so cultura scambiata da i fresteri. 
Ùn vi ramenta nunda ?
    </p>
   </div>
  </body>
 </text>
</TEI>
