<TEI>
 <teiHeader>
  <fileDesc>
   <titleStmt>
    <title>
     I rigali di Natale ch'ellu ci vole à fà quist'annu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/I-rigali-di-Natale-ch-ellu-ci-vole-a-fa-quist-annu_a2757.html"/>
     <date>
      Wed, 19 Dec 2018 16:31:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    I rigali di Natale ch'ellu ci vole à fà quist'annu
   </head>
   <div type="content">
    <p>
     1. Una pala pè interrà u mullizzu
Site un bravu citatinu. Fate a vostra trascelta, mettite u plasticu in a rumenzula gialla, u vetru in a rumenzula verde. Ma ferma sempre qualcosa è ùn sapete chì fà di u vostru mullizzu. Casca bè, l'eletti non più. Allora rigalate una pala per chì ghjuverà à mettelu sottu terra.
    </p>
    <p>
     2. U naziunalistu starter kit
2019 ùn serà micca un'annata eletturale. Ma ùn face nunda ! Pè rammintavvi i tempi di campagna, rigalate u kit cumplettu di u naziunalistu mudernu. Un paghju di Stan Smith, per esse sempre à a moda urbana, una bandera per sventulà freneticamente, un badge Stone Island per appiccicà nant'à una vesta, è una fruntale per corre nant'à u caminu di a vittoria. Strada Tamanta è core in frontale !
    </p>
    <p>
     3. U battellu Lego per traspurtà u mullizzu
Rigalate un sonniu, quellu d'esse u veru patrone di a Corsica...
    </p>
    <p>
     4. U custume di Napuliò
Perchè chì Naupliò è Pasquale Paoli sò avà fratelli di lotta.
    </p>
    <p>
     5. L'Action Man in curpettu giallu
Occupa un locu goffu, tuttu u mondu si ne ride d'ellu, u guvernu u disprezza, è purtantu ci la face à fà trimà à Macron è Edouard Philippe. Più forte ch'è Spiderman.
    </p>
    <p>
     6. E vacche Playmobil
Rigalate 3 vacche, hè cum'è s'è vo ne rigalavate 500.
    </p>
    <p>
     7. Un viaghju à l'Atrium
Per l'amatori di sensazione forte.
    </p>
    <p>
     8. Un'antica maglia di Bastia
Pè ramintassi chì un ghjornu, stu club chì ghjoca quist'annu contr'à Aubagne è Gemenos era grande.
    </p>
    <p>
     9.
    </p>
   </div>
  </body>
 </text>
</TEI>
