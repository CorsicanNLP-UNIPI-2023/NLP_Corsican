<TEI>
 <teiHeader>
  <fileDesc>
   <titleStmt>
    <title>
     15 idee di custumi veramente goffi per halloween
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/15-idee-di-custumi-veramente-goffi-per-halloween_a1433.html"/>
     <date>
      Wed, 31 Oct 2012 13:35:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    15 idee di custumi veramente goffi per halloween
   </head>
   <div type="excerpt">
    <p>
     Semu d'accordu, in più d'esse un'americanata cummerciale, halloween hè una festa cumplettamente has-been. À tal puntu ch'ella ùn hè più festighjata chè in Corsica.
    </p>
   </div>
   <div type="content">
    <p>
     Avete rimarcatu chì halloween hè passata di moda... fora da ind'è noi ? 
Allora sì veramente vulete vestevi sta sera, piuttostu chè di caccià una vechja mascara di Scream di l'anni 90 chì ùn face più paura à nimu, eccu unepoche d'idee di custumi da veru spaventosi.
    </p>
    <p>
     In prefettu
D'accordu, un custume di prefettu face di più ride chè paura. Ma face sempre u so picculu effettu in una serata custumata.
    </p>
    <p>
     In Skeletor 
Eccu un gattivu, antipàticu, sempre azezu è goffu cum'ellu ùn si ne face più. In più, quale ùn hà mai avutu u laziu di piglià stu biondu pienu di créatine di Musclor à pattoni ?
    </p>
    <p>
     In Yvette Horner
Ma cusì mancu à a Madrague ùn vi lascianu entre.
    </p>
    <p>
     In Thiriez
Un grande clàssicu d'halloween. Ma pigliate u rìsicu di favvi piglià à pattoni da un sustenidore di u Sporting briacu.
    </p>
    <p>
     In Chevènement
In a cuntinuvità di "le retour des morts-vivants"...
    </p>
    <p>
     In Père Fouras
Perchè in fine di contu, anch'ellu hà veramente una faccia à pattoni.
    </p>
    <p>
     In Jules
"Jules" era u nome di a mascotta di l'équipe de France in u 1998. Bisognu d'aghjustà qualcosa ?
    </p>
    <p>
     In Stormtrooper
Questi quì sò peghju chè u GIGN. In più avà sò stati cumprati da Disney, i corci...
    </p>
    <p>
     In diàvule di u Tour de France
U peghju, hè chì stu pazzu hà veramente da vene in Corsica à l'estate 2013...
    </p>
    <p>
     In Léguman
Facianu veramente prugrammi per i zitelli strani in l'anni 80. Léguman era presentatu cum'è un bravu...
    </p>
    <p>
     In turisti
"Pumataghji II, le retour", eccu un tìtulu di filmu d'orrore.
    </p>
    <p>
     In Francis Lalanne
Custì dinù, ci hè pochi affari da aghjustà.
    </p>
    <p>
     In Squadra d'Arozza
Cunniscite a Squadra d'Arozza ? N'avemu parlatu parechje volte nant'à A Piazzetta hè questì quì sò più forti chè e squadre di l'ACA è di u Sporting, hè una prucessione di morti chì voltanu ind'è i vivi. 
Ma ùn v'inchietate, l'omi pulitichi ci prutegenu contr'à elli. Laurent Wauquiez, merre UMP di Le Puy-en-Velay hà interdettu in a so cumuna una "manifestazione di zombies". Semu salvi.
    </p>
    <p>
     In elettu
Stu ritrattu hè statu realizatu senza Photoshop.
    </p>
   </div>
  </body>
 </text>
</TEI>
