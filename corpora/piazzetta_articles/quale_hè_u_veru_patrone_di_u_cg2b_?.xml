<TEI>
 <teiHeader>
  <fileDesc>
   <titleStmt>
    <title>
     Quale hè u veru patrone di u CG2B ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Quale-he-u-veru-patrone-di-u-CG2B_a1273.html"/>
     <date>
      Sun, 19 Feb 2012 23:24:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Quale hè u veru patrone di u CG2B ?
   </head>
   <div type="excerpt">
    <p>
     Ci hè u rimusciu à u Cunsigliu Generale di Corsica Suprana. Hyacinthe Mattei lancia u dibattitu : « Ici, vous êtes le président, mais ce n'est pas vous qui commandez... »
    </p>
   </div>
   <div type="content">
    <p>
     Infine appena d'animazione à u CG2B. L'animatore di i cuntrasti hè Hyacinthe Mattei, merre di Monticellu. Corse-Matin rileva stu chjami è rispondi trà ellu è u presidente, Joseph Castelli : 
- Joseph Castelli : Ce qui vous intéresse surtout, c'est d'avoir une tribune, car vous n'en avez plus beaucoup...  - Hyacinthe Mattei : Le jour où il y aura un fonctionnement normal dans cette institution, je n'interviendrai plus... 
Hyacinthe Mattei avia trè dumande à pone. A prima cuncerna « le recrutement massif » : 30 agenti à a fine di l'annu 2011. 
A segonda nant'à e suvvenzioni chì a cumuna di Monticellu ùn hà ricevutu è chì sarianu bluccate da a regione. 
A terza nant'à l'affare di i famosi gîtes ruraux di Sant'Andria di u Cutone, messa à palesu da L'Express : una suvvenzione di 45 000 euros di u CG, à l'orìgine pè sviluppà "gîtes ruraux" averia ghjuvatu à custruisce appartementi privati è à rifà case. L'inchiesta hè in corsu. 
Bon, hè vera chì e nostre case di paese si ne vanu di male è ci hè bisognu à dalli un colpu di calcina, ma quantunque. Sì l'affare hè veru, saria propiu interessante di sapè cumu si pò fà pè esse aiutati à stu puntu. 
È Hyacinthe Mattei di finisce cusì u cuntrastu : « Ici, vous êtes le président, mais ce n'est pas vous qui commandez... ». Joseph Castelli risponde : « Ici, il n'y a pas de système, c'est moi qui commande. Et c'est la dernière fois que je réponds à vos attaques ». 
Allora avà ch'ellu ci hè u dubbitu, quale hè u veru patrone di u Cunsigliu Generale ? Joseph Castelli ? O qualchissia d'altru, cum'ellu a dice Hyacinthe Mattei ? Quale allora ? Dark Vador ? Frédéric Hantz ? Rastapopoulos ? Bob a sfunga ? Don Vito Corleone ? David Guetta ? U tippu à pelu di La Redoute ? 
Avà, vulemu sapè...
    </p>
   </div>
  </body>
 </text>
</TEI>
