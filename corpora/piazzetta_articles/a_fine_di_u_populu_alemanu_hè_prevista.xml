<TEI>
 <teiHeader>
  <fileDesc>
   <titleStmt>
    <title>
     A fine di u populu alemanu hè prevista
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-fine-di-u-populu-alemanu-he-prevista_a976.html"/>
     <date>
      Tue, 21 Dec 2010 00:06:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A fine di u populu alemanu hè prevista
   </head>
   <div type="excerpt">
    <p>
     U populu tedescu hè minacciatu. A nazione chì hà datu Goethe, Harald Schumacher, Derrick è Tokio Hotel ùn face micca abbastanza figlioli.
    </p>
   </div>
   <div type="content">
    <p>
     Ùn ridite micca, l'umanità puderebbe perde u populu alemanu. Bon, micca subbitu, da quì à 12 generazioni solu. A ci dice Le Figaro : Une disparition des Allemands dans douze générations ?. 
A causa : a natalità assai troppu bassa di i tedeschi. E donne ùn volenu più fà figlioli, è più sò diplumate, menu ne facenu. U rinnovu di e generazioni ùn hè più assiguratu è s'ellu si cuntinuveghja à stu rìtimu hè l'esistenza di u populu alemanu chì hè rimessu in causa. 
In tutti i casi, hè l'argumentu messu in avanti in u paese di u Hertha Berlin pè ch'ellu ci sia una presa di cuscenza di u rìsicu. 
Tè... un populu chì ùn face micca abbastanza figlioli... minacciatu di sparizione... ùn vi ramenta nunda ?
    </p>
   </div>
  </body>
 </text>
</TEI>
