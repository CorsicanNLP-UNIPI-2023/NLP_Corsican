<TEI>
 <teiHeader>
  <fileDesc>
   <titleStmt>
    <title>
     Dece manere di sbarrazzassi di Christophe Barbier
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Dece-manere-di-sbarrazzassi-di-Christophe-Barbier_a2025.html"/>
     <date>
      Sun, 16 Nov 2014 21:50:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Dece manere di sbarrazzassi di Christophe Barbier
   </head>
   <div type="excerpt">
    <p>
     « Tombe la neige, tu ne viendras pas ce soir », dicia una canzona pupulare celebre. Ancu di grazia per ellu, Barbier s’hè statu in casa soia.
    </p>
   </div>
   <div type="content">
    <p>
     Vi prupunemu un ghjocu : ghjucavvilu à u sgiasgià. 
Pudete sceglie una di e pruposte d’inghjulia chì seguenu. Ci sò più soft è ci sò hard di più, ancu gore à le volte. Or fatevi piacè fendu vostra una d’isse pruposte. 
Dopu, basta à mandalla per tweet nant'à u so contu. 
O Barbier, o sconciu sittinu ! 
O Barbier, o sgrachju di pesciu ! 
O Barbier, tante parolle di toiu, tante pete di meiu, u t’ampargu eiu u galateiu ! 
O Barbier, o rasoghju sturzatu, fatti pilucchè ! 
O Barbier  Et on te pèlera le jonc  Comme au bailli du Limousin  Qu’on a pendu  Avec ses tripes ! 
O Barbier, ch’è tù brusgi à legne verde ! 
O Barbier, ch’è tù vaca à l’infernu più suttanu ! 
O Barbier, ch’elli ti manghjinu i corbi dopu cacciatuti l’ochji ! 
O Barbier, ch’elli t’inzecchinu cù una sega à mutore è lampatti l’acetu nantu à e piaghe ! 
O Barbier, ch’è tù sprifondi (variante : ch’è tù pigli l’abbissi). 
O Barbier, ch’elli t’incorghinu i cani omarecci ! 
O Barbier, ch’elli ti chjodinu cù un tagliolu di gurigli masci ammarziti. 
O Barbier, ch’elli ti lampinu in l’arca ! 
O Barbier, ch’elli ti chjodinu ind’un accintu cù uni pochi di porci famiti. 
O Barbier, ch’ellu ti ghjunga u frusciu maruccanu ! 
Eccu, è sì mai nisuna d’isse pruposte vi aggradessi, aghjustateci puru a vostra è prupunitela à tutti !
    </p>
   </div>
  </body>
 </text>
</TEI>
