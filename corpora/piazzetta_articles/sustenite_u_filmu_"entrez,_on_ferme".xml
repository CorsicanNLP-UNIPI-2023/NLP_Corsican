<TEI>
 <teiHeader>
  <fileDesc>
   <titleStmt>
    <title>
     Sustenite u filmu "entrez, on ferme"
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Sustenite-u-filmu-entrez-on-ferme_a2155.html"/>
     <date>
      Thu, 19 Feb 2015 16:17:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Sustenite u filmu "entrez, on ferme"
   </head>
   <div type="excerpt">
    <p>
     "Entrez, on ferme" hè u tìtulu d'un filmu chì tratta di a smarizione di i picculi è antichi cummerci di u centru di Bastia, mentre chì e periferie uniformizate crescenu.
    </p>
   </div>
   <div type="content">
    <p>
     Ma "Entrez, on ferme" hè dinù un filmu nant'à u cambiamentu d'una sucetà. I picculi cummerci antichi chjodenu, i centri storichi di e cità si viotanu. E periferie crescenu è si sviluppanu, in listessu tempu ch'è l'uniformizazione di i modi di campà. Uniformizazione di e mode, di i magazini, sviluppu di e franchises... 
Eccu ciò ch'ella dice (in corsu) a presentazione di u filmu : 
Sì tutte e cità anu u so centru storicu chì testimunieghja u so identità, si ritrovanu in faccia à u sviluppu massicciu di i grandi centri cummerciali custruiti in periferia, questi inghjennanu un spiazzamentu di pupulazione in giru à ste infrastrutture nove. À partesi da l'usservazione d'una cità chì muta à u rìtimu di i scambii sucetali, l'ughjettivu hè messu nant'à i picculi cummerci di a cità di Bastia, chì a so smarizione pare ùn pudè esse scansata in un'ecunumia glubalizata. Certi resistenu sempre à u sistema è anu accettatu di testimunià, di parlà à voce rivolta di stu tempu passatu in a so buttega, di i sìntimi ch'elli anu, di u so entusiasimu è a so inchietutine di pettu à sta sucetà chì perde i so puntelli.
    </p>
    <p>
     Sustenite u prugettu !
Hè un prugettu, è fà un filmu costa caru, sopr'à tuttu quand'ellu ùn hè sustenutu da nimu. 
Allora l'autori, Léa Pieri è Francescu Artilyanu lanciatu una chjama. 
Sì l'idea vi piace, pudete aiutalli nant'à u situ di finanzamentu participativu KissKissBalnBank.
    </p>
   </div>
  </body>
 </text>
</TEI>
