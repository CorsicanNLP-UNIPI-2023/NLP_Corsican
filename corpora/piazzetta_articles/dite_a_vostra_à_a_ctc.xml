<TEI>
 <teiHeader>
  <fileDesc>
   <titleStmt>
    <title>
     Dite a vostra à a CTC
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Dite-a-vostra-a-a-CTC_a972.html"/>
     <date>
      Tue, 14 Dec 2010 22:19:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Dite a vostra à a CTC
   </head>
   <div type="excerpt">
    <p>
     Ognunu dice a soia nant’à a viulenza : u dibattitu di u 15 dicembre à l'Assemblea di Corsica ùn serà una spezia di « dite a vostra » ?
    </p>
   </div>
   <div type="content">
    <p>
     Ci hè ancu a moda di l’Assisi : dopu à quelle di a precarità, di a salute, di u fundiariu è di l’alloghju, eccu un altra grande cerimonia cunsacrata à a viulenza. 
Speremu ch'ellu si parlerà dinù di e cause, e cagione, prima di parlà di i fatti : perchè sta viulenza, o piuttostu ste viulenze ? Attenti chi stuzzicà a ceppa di u prublema vale à di quistiunà l’usanze è e pratiche di a sucetà corsa ma ancu parechje scelte pulitiche di sviluppu, d’educazione è di ricunniscenza. 
Finitu u tempu quandu falavanu cutrate nant’à a sola è unica viulenza pulitica ; avà, quandu si sente ind’a bocca di certi ufficiali chì « và megliu in Corsica postu chì attentati, ùn si ne vede guasi più », ci hè da riflette… 
http://www.youtube.com/watch?v=ppwCuzJ7Wno
    </p>
   </div>
  </body>
 </text>
</TEI>
