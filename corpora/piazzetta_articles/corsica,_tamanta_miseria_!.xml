<TEI>
 <teiHeader>
  <fileDesc>
   <titleStmt>
    <title>
     Corsica, tamanta miseria !
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Corsica-tamanta-miseria-_a2754.html"/>
     <date>
      Thu, 06 Dec 2018 20:14:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Corsica, tamanta miseria !
   </head>
   <div type="excerpt">
    <p>
     A miseria serìa menu penibule à u sole, dicia Aznavour. A Corsica hè a più forte pè a puvertà è pè a vita cara. Per avà a mubilizazione di quelli chì strazianu è chì anu i spini tronchi hè debbule. Sin'à quandu ?
    </p>
   </div>
   <div type="content">
    <p>
     I primi pè a puvertà
A Corsica hè a regione di Francia induve a puvertà tocca u più mondu : circa 20% di a pupulazione. U record di Francia tocca a zona di Ghisunaccia è Aleria (25%).
    </p>
    <p>
     Fonte : INSEE
    </p>
    <p>
     I rivenuti i più bassi
A Corsica hè una di e regione induve i rivenuti sò i più bassi, cù u Nord-Pas-de-Calais è u  Languedoc-Roussillon (in u 2012).
    </p>
    <p>
     Fonte : INSEE
    </p>
    <p>
     L'isula di l'inegualità
In più di quessa, a Corsica hè dinù una di e regione induve u scartu trà i più poveri è i più ricchi hè a più forte. In u 2012, i 10% i più ricchi avianu rivenuti 3,8 volte di più forte ch'è i più poveri.  A media francese in pruvincia era di 3,3.
    </p>
    <p>
     Fonte : INSEE
    </p>
    <p>
     I prezzi più cari
A vita hè più cara ch'è in cuntinente. D'appressu à l'Insee, i prezzi di l'alimentazione sò più alti di 8,7% in Corsica. È hè cusì per d'altri prudutti è servizii. 
Invece, pè e sigarette è l'alcool, i prezzi sò menu alti. U cancaru hè di rigalu.
    </p>
    <p>
     Fonte : INSEE
    </p>
    <p>
     È l'essenza dinù...
I trasporti in cumunu sò pocu sviluppati è a dipendenza à a vittura difficiule à evità. Casca bè, u prezzu di l'essenza hè più forte in Corsica.
    </p>
    <p>
     Prix du carburant : pourquoi l’essence est-elle plus chère en Corse que sur le continent ?  - https://t.co/AhLYnF5bmg pic.twitter.com/hUJFdK3IFI
— France 3 Corse (@FTViaStella) 21 octobre 2018
    </p>
    <p>
     U populu di u straziu
Mentre chì certi Corsi ci la facenu à prufittà bè di u sistema, sò numerosi quelli à strazià. Per avà si sò intesi pocu. Cumu serà ? Pesu d'una sucetà cunservatrice ? Paura di fassi rimarcà, di fassi vede male ? "Les gilets jaunes c'est pour les gaulois et les pumataghj" ? 
Sin'à quì, tuttu và bè.
    </p>
   </div>
  </body>
 </text>
</TEI>
