<TEI>
 <teiHeader>
  <fileDesc>
   <titleStmt>
    <title>
     30 fiori da piantà per aiutà l’ape
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/30-fiori-da-pianta-per-aiuta-l-ape_a2726.html"/>
     <date>
      Mon, 06 May 2019 10:10:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ULTIMI
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    30 fiori da piantà per aiutà l’ape
   </head>
   <div type="excerpt">
    <p>
     Aiutate l'ape ! Per ch'elle trovinu da manghjà, ch'ellu sia pè u nettare o l'àmacu, punite o suminate ste piante è arburetti. È quand'è vo dirascate, ùn cacciate micca tuttu ! Lasciate cresce un locu salvaticu pè attirà l'ape. Senza elle, simu lecchi !
    </p>
   </div>
   <div type="content">
    <p>
     S'impresta à Albert Einstein sta frasa : « sì l’ape venissinu à sparisce di u pianeta, l’omu ùn averia più ch’è quattru anni à campà ». Eppuru sì u sapientone ùn hà mai dettu nè scrittu sta frasa, ci hè di chè esse preocupati.
    </p>
    <p>
     Le déclin des abeilles expliqué en trois minutes https://t.co/yvGhrLFWY3 pic.twitter.com/nUGdt6MkLi
— Le Monde (@lemondefr) 16 juin 2016
    </p>
    <p>
     A Corsica ùn hè risparmiata è l’apicultori dicenu ch’ellu ci hè urgenza.
    </p>
    <p>
     #Apiculture : L’écosystème #corse est en grand danger ! https://t.co/SpPMW3hbPr
— Corse Net Infos (@corsenetinfos) 12 septembre 2017
    </p>
    <p>
     Allora perchè ùn circà di curà e piante mellìfere ? Ci sò fiori chì piacenu dipiù à l’ape ch’è d’altri, chì danu di più àmacu (pollen) o nettare. 
Certe si ponu piantà o suminà. 
Parechje sò salvatiche. Quand’è vo smachjate u vostru giardinu, forse si ne pò lascià qualchiduna in un scornu. In a natura, ciò chì si chjama « les mauvaises herbes » ùn esistenu micca !
    </p>
    <p>
     A Frìsgiula (o a burrace)
In francese : la bourrache 
Altri nomi : a frisgia, a burrarca, a burrascia, a burracine.
    </p>
    <p>
     A campanella
In francese : campanule  Tutti i fiori di a spezia di e campanelle piacenu à l'ape.
    </p>
    <p>
     U fiordalisu
In francese : bleuet
    </p>
    <p>
     A ditale
In francese : digitale pourpre 
Altri nomi : arba dintale (Evisa), e creste (A Soccia), i campanelli (Vintisari), a sciuppetta (Ciamanaccia), u sciucchettu (Rennu), l'arba catalina (Zevacu)
    </p>
    <p>
     U finochju
In francese : fenouil commun
    </p>
    <p>
     A malva (o nalba, o malma)
In francese : mauve
    </p>
    <p>
     L'erba sanghjuvanina (o erba di San Ghjuvanni)
In francese : Millepertuis perforé
    </p>
    <p>
     A carnepula (a rega)
In francese : l’origan
    </p>
    <p>
     A pastinaccia
In francese : panais  Chjamata dinù carotta salvatica.
    </p>
    <p>
     U natterepulu (o radichju, lattarella)
In francese : pissenlit
    </p>
    <p>
     A salvia
In francese : sauge
    </p>
    <p>
     A calendula
In francese : souci
    </p>
    <p>
     U trifogliu
In francese : trèfle 
Ci n’hè di parechje varietà, di fiori gialli è di fiori malvi.
    </p>
    <p>
     U piumbone 
In francese : lavande 
Hè a « lavande » corsa salvatica. Certi a chjamanu « lavande papillon ». U nome sapiente hè Lavandula stœchas.
    </p>
    <p>
     U spigu
In francese : lavande.  Hè a varietà cuntinentale di u piumbone. U so nome sapiente hè Lanvadula angustifolia.
    </p>
    <p>
     L’erba barona
In francese : thym corse 
Face fiurucci rusini chì muscanu assai. In latinu : thymus herba-barona.
    </p>
    <p>
     U timu
In francese : thym commun
    </p>
    <p>
     A coriandula
In francese : coriandre
    </p>
    <p>
     U pampasgiolu (o rosula purcina, rusulella, pappàveru…)
In francese : coquelicot 
È ci sò d’altri nomi da vede nant'à u situ di a BDLC
    </p>
    <p>
     U bàlculu
Chjamatu dinù bàrculu o innacquaghjola.  In francese : renoncule o bouton d'or
    </p>
    <p>
     U girasole
In francese : tournesol
    </p>
    <p>
     A luserna
In francese : luzerne
    </p>
    <p>
     U rosumarinu
In francese : romarin
    </p>
    <p>
     L’erba melaghjola (o suchjamele)
In francese : germandrée 
Era cunnisciuta pè attirà l’ape, a dice u so nome.
    </p>
    <p>
     A matreselva, (o caprifogliu)
In francese : chevrefeuille 
Per vede i so altri nomi nant'à u situ di a BDLC
    </p>
    <p>
     L'erba barbaresca
In francese : bouillon blanc
    </p>
    <p>
     L'erba santa
in francese : achillée de Ligurie
    </p>
    <p>
     A scopa
In france "bruyère". Di u so amore cuntrariatu, a canzona "Brunetta" dice chì : "Hà fattu cum'è a scopa, hà fiuritu è ùn hè granatu". Ma i fiori muscanti di st'arburettu piacenu assai à l'ape. 
Ritrattu : chibu.fr
    </p>
    <p>
     U purrione
In francese "muscari". Hè chjamatu dinù purriolu, fiore di u porru, cipulletta, cipullina, fiore di Sant'Untò... da vede nant'à u situ di a BDLC. 
Ritratti : florabeilles.org
    </p>
    <p>
     A cipitella
In francese "inule visqueuse". Chjamata ancu pecita, picitella, cepita, pitica, dice a BDLC. 
Ritrattu : BDLC / Muriel Poli
    </p>
    <p>
     FONTE : 
Découvrez la liste des plantes attractives pour les abeilles nant'à u situ di u ministeru di l'agricultura 
Banque de données langue corse 
Plantes de Balogna 
Fleurs du Cruzzini 
Arburi, arbe, arbigliule (PNRC, 2008) 
Fiori è Fiure : Plantes Sauvages de Corse, di Lily Figari è Pierre-Paul Grimaldi (Albiana, 2011) 
Flore des maquis de Corse, di Jacques Gamisans (Albiana, 2010) 
Articulu publicatu u 16 di maghju 2018, aghjurnatu u 6 di maghju 2019.
    </p>
   </div>
  </body>
 </text>
</TEI>
