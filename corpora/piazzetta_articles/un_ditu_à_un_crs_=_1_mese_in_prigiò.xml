<TEI>
 <teiHeader>
  <fileDesc>
   <titleStmt>
    <title>
     Un ditu à un CRS = 1 mese in prigiò
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Un-ditu-a-un-CRS-1-mese-in-prigio_a1234.html"/>
     <date>
      Thu, 22 Dec 2011 15:02:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Un ditu à un CRS = 1 mese in prigiò
   </head>
   <div type="excerpt">
    <p>
     In Aiacciu, un omu chì hà pisatu u ditu davant'à un fourgon di CRS passerà Natale in prigiò. Bone feste.
    </p>
   </div>
   <div type="content">
    <p>
     Amichi, fate pianu. Ancu s'è vo site in buchja nera, ch'è vo site azezi è in crisa contr'à ciò ch'ellu si chjama in francese "les forces de l'ordre", evitate di mustralla troppu. 
Corse-Matin in a so edizione di u 21 dicembre conta ciò chì hè accadutu à un omu chì hà fattu un ditu à un fourgon di CRS chì per disgrazia si truvava davant'à ellu. 
Bon hè vera ch'ellu hè difficiule in Aiacciu o in Bastia d'ùn cascà mai davant'à a BAC, i CRS, i gendarmi è a pulizza. Avemu a più forte prupurzione di flicchi d'Auropa. 
Hè vera dinù chì l'omu a s'hè circata appena : 12 cundanne in 22 anni per parechje cose, venia di sorte di a prigiò di U Borgu è era in bomba ceca. 
Ma quantunque, un picculu ditu fattu à un CRS li custerà di passà Natale è capu d'annu in prigiò. 
In a vita, hè megliu à esse CRS ch'è disgraziatu, ma quessa a sapiamu...
    </p>
   </div>
  </body>
 </text>
</TEI>
