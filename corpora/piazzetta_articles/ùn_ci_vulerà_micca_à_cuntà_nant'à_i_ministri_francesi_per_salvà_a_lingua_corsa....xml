<TEI>
 <teiHeader>
  <fileDesc>
   <titleStmt>
    <title>
     Ùn ci vulerà micca à cuntà nant'à i ministri francesi per salvà a lingua corsa...
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Un-ci-vulera-micca-a-cunta-nant-a-i-ministri-francesi-per-salva-a-lingua-corsa_a2397.html"/>
     <date>
      Wed, 11 May 2016 11:53:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Ùn ci vulerà micca à cuntà nant'à i ministri francesi per salvà a lingua corsa...
   </head>
   <div type="excerpt">
    <p>
     Bon d'accordu ùn hè micca un scoop. A riunione di l'eletti corsi cù e ministre di l'educazione è quella di a cultura sò state un fiascu, è ùn hè stunatu nimu.
    </p>
   </div>
   <div type="content">
    <p>
     Era dunque u grande ritornu di e riunione in Parigi per l'eletti corsi. U scontru era previstu cù Najat Vallaud-Belkacem, ministra di l'educazione naziunale, è Audrey Azoulay, ministra di a cultura è di a cummunicazione. 
À u prugramma : a lingua corsa.
    </p>
    <p>
     Langue corse: nous serons cet après midi au ministère de l'Education nationale #Vuluntà #Cuufficialità #LinguaViva pic.twitter.com/jplpxbCiy4
— Presidenza Assemblea (@PresAssemblea) 10 mai 2016
    </p>
    <p>
     In quant'à sta riunione, i conti Twitter di e ministre è di u guvernu francese sò stati muti. Gattivu segnu ? Cù a ligna giacubbina (micca giacubbista) di Valls, cù i capatoghji attuali (Loi travail, Euro, terrurisimu, impupularità, presidenziale da quì à un annu...), ci vole à dì ch'ellu c'era pocu da aspettà. 
D'altronde, ùn ci hè statu nisun selfie di l'eletti nustrali. Segnu ch'ellu si facia piuttostu u musu.
    </p>
    <p>
     Réunion ministère de l 'Education. Lingua corsa pic.twitter.com/f6QsW77gBN
— J M MONDOLONI (@jmmondo) 10 mai 2016
    </p>
    <p>
     In fine di contu, l'unica curiosità hè venuta da u presidente di u cunsigliu generale di Corsica Suttana chì hà fattu un discorsu in corsu (davant'à e ministre)... per dì ch'ellu era contr'à a cuufficialità.
    </p>
    <p>
     PJ Luciani: un discours en langue corse... contre l'officialité du corse.
— Jean-Guy Talamoni (@JeanGuyTalamoni) 10 mai 2016
    </p>
    <p>
     PJ Luciani qui fait un discours en corse à 2 Ministres pour dire non à la coofficialité ! Je crois qu'elles vont y perdre leur latin...
— Gilles Simeoni (@Gilles_Simeoni) 10 mai 2016
    </p>
    <p>
     In fine di contu, chì ne pudemu ritene ? U ministeriu hà dettu ch'ellu avia da riflette nant'à un'agregazione di corsu, è cresce appena di più i mezi pè a furmazione in u primariu. 
Appena legeru quand'ellu si sà chì e filere bislingue ùn crescenu micca in u segundariu, chì l'effettivi di corsu calanu (20% di i liceani solu facenu corsu...). 
In quant'à a riforma di u cullegiu (messa in opera à a rientrata prussima), s'annunzia cum'è una catastrofa pè u corsu. L'intruduzzione d'una segonda lingua in quinta (nanzu si facia in quarta) annunzia una messa in cuncurenza è una calata di l'effettivi di LCC. 
Per ciò chì hè di u sistema educativu, ùn si pò andà più luntanu è saria ora di passà a vitezza superiore.
    </p>
    <p>
     In quant'à u corsu in a sucetà è in i media, ùn ne parlemu. 
Pè riassume : dillusione.
    </p>
    <p>
     Statut de la langue Corse : « Paris réduit la langue corse à une question scolaire ! » https://t.co/WgYrWA6XZQ
— Corse Net Infos (@corsenetinfos) 10 mai 2016
    </p>
    <p>
     Baccalà per Corsica ? Paris hier, interview à chaud, au sortir d'une réunion sur la thématique de la Langue Corse https://t.co/mLaj2VLUQ0
— Saveriu Luciani (@SaveriuL) 11 mai 2016
    </p>
    <p>
     Nè Manuel Valls, nè Najat Vallaud-Belkacem, nè Audrey Auzoulay ùn ci aiuteranu dunque à salvà a lingua corsa. Ùn serà mancu u casu d'Alain Juppé, di Marine Le Pen o di François Bayrou. 
I soli chì ponu veramente fà qualcosa, sò i Corsi, da per elli. Amparendu, trasmettendu, impignendusi in e strutture assuciative... 
L'iniziative nate sti pochi tempi mostranu chì forse, anu finita per capilla :
    </p>
    <p>
     pic.twitter.com/iWAKROqov3
— PRATICALINGUA (@praticalingua) 5 janvier 2016
    </p>
    <p>
     Eccu a nova carta interattiva di @COMPRUinCORSU ! https://t.co/dnHayXwmFa#linguacorsa #compruincorsu pic.twitter.com/U1D63AGt2T
— COMPRU IN CORSU (@COMPRUinCORSU) 6 avril 2016
    </p>
    <p>
     U guvernu ùn vole a cu-ufficialità ? Piantemu di pienghje è femula noi. Ùn c'hè bisognu di lege per parlà ! @COMPRUinCORSU @praticalingua
— Massimu Poli (@Massimu) 11 mai 2016
    </p>
    <p>
     pic.twitter.com/VDeTtyQypl
— Parlemu Corsu ! (@ParlemuCorsu) 30 avril 2016
    </p>
    <p>
     Ma i Corsi volenu veramente salvalla, a so lingua ?
    </p>
    <p>
     #pigliatiquè pic.twitter.com/lMml3db95G
— PIGLIATIQUÈ (@pigliatique) 3 juin 2015
    </p>
   </div>
  </body>
 </text>
</TEI>
