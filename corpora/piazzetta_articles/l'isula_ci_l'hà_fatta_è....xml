<TEI>
 <teiHeader>
  <fileDesc>
   <titleStmt>
    <title>
     L'Isula ci l'hà fatta è...
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/L-Isula-ci-l-ha-fatta-e_a1668.html"/>
     <date>
      Thu, 23 Jan 2014 00:06:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    L'Isula ci l'hà fatta è...
   </head>
   <div type="excerpt">
    <p>
     Sta volta, ùn hè nè u Sporting, nè l'ACA chì v'anu fattu sunnià. Hè u FBIR, u picculu club di CFA2...
    </p>
   </div>
   <div type="content">
    <p>
     U Sporting ? Eliminatu senza gloria è senza core in Lens.  L'ACA ? Ridiculizatu in casa soia. 
Ancu di grazia, ci sò dui picculi clubs chì si sò battuti cù e so trippe. Sò u CAB, u segondu club bastiacciu, chì campa in l'ombra di u Sporting. 
È u FBIR, u picculu club balaninu chì hà riesciutu a prova di batte u tenente di a cuppa di Francia, u prestigiosu Bordeaux. In una partita piena di suspens, i balanini ci anu messu tuttu u so core è avà a Corsica sana i fideghja (da vede u filmettu di l'ultimu rigore in Mezavia). 
Ma parechje rimarche ci venenu à mente : 
- Hè dunque a prova ch'ellu si pò "vibrà" per un picculu club amatore, diventatu durante 90 minuti U club di tutti i Corsi.  - Hè dunque a prova chì à u publicu li piace à identificassi à ghjucadori nustrali (chè, Florent Menozzi ?) chè à ricchi futbalori certe volte appena pretensiunuti.  - Ci hè da dumandassi si certe volte, ùn hè megliu à stà luntanu di u futbol prufessiunale, cù i so soldi, i so stadii senza anima, u spiritacciu di i dirigenti di a LFP, è i so ghjucadori mercenari... 
À st'ultime dumande, un sustenidore di l'Union Berlin, club alemanu à forte identità, risponde : 
“Honnêtement, je préfère rester en deuxième division. La première division, c’est trop commercial. Rester en deuxième division, c’est préserver l’état d’esprit de l’Union.” 
Certi ghjorni, ci hè da dumandassi in veru...
    </p>
   </div>
  </body>
 </text>
</TEI>
