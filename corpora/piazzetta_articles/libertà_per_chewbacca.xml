<TEI>
 <teiHeader>
  <fileDesc>
   <titleStmt>
    <title>
     Libertà per Chewbacca
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Liberta-per-Chewbacca_a2284.html"/>
     <date>
      Mon, 26 Oct 2015 23:33:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Libertà per Chewbacca
   </head>
   <div type="excerpt">
    <p>
     U pilutu di Star Wars s'hè fattu arrestà da a pulizza in Ucraina per una storia di campagna eletturale. Circava di cunvince l'elettori di vutà per un certu Dark Vador.
    </p>
   </div>
   <div type="content">
    <p>
     U peghju in sta storia hè ch'ella ùn hè mancu una magagna. 
Ci truvemu in a cità d'Odessa, u 25 d'ottobre. Hè ghjornu d'elezzione municipale, hè si presenta un certu Dark Vador, ci dice u situ Russia Today. 
Sapete, l'Ucraina hè stu paese stranu induve esiste un Partitu ucrainianu di l'internet chì presenta à Dark Vador à ogni scrutinu. Annu passatu, u sgiò Vador era andatu à a presidenziale. 
È quand'ellu sorte in carrughju, hè quantunque altr'affare ch'è José Rossi nant'à u so trattore :
    </p>
    <p>
     Dunque, dumenica scorsa, u capimachja di u clanu hà fattu u so giru cun u so amicu pillicciutu. Ma a lege ucraniana pruibisce di fà campagna u ghjornu di u scrutinu, è s'hè fattu arrestà da a pulizza. 
L'arrestazione hè stata filmata :
    </p>
    <p>
     Dopu à a so guardia à vista, ùn era più frescu frescu :
    </p>
    <p>
     Chewbacca appears in Odessa court after being detained by police. Released with a warning. https://t.co/Mb2B7clV5Z pic.twitter.com/AezmqvgGxE
— Christopher Miller (@ChristopherJM) 25 Octobre 2015
    </p>
    <p>
     Hè statu cundannatu à un'amenda di 6,8 € per u so cumpurtamentu cù a pulizza. Pocu dopu, hè statu cappiatu. 
Pare chì sta volta, Paul Giacobbi è Mimi Viola ùn ci sianu per nunda.
    </p>
   </div>
  </body>
 </text>
</TEI>
