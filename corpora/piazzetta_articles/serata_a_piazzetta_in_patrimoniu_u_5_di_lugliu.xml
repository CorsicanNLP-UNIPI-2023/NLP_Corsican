<TEI>
 <teiHeader>
  <fileDesc>
   <titleStmt>
    <title>
     Serata A Piazzetta in Patrimoniu u 5 di lugliu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Serata-A-Piazzetta-in-Patrimoniu-u-5-di-lugliu_a1897.html"/>
     <date>
      Tue, 24 Jun 2014 12:23:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       E-news-a-l-accorta
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Serata A Piazzetta in Patrimoniu u 5 di lugliu
   </head>
   <div type="content">
    <p>
     L'associu chì face u giurnale gratisi in lingua corsa A Piazzetta organizeghja una serata di sustegnu u sabbatu 5 di lugliu 2014 à partesi da 7 ore di sera in Patrimoniu, à u teatru di virdura. Ci permetterà di pagà l'impressione di i prussimi numeri. 
Paghjelle, scena aperta, ambianza nustrale, è di siguru « ci serà da beie è da manghjà ». 
U situ internet A Piazzetta esiste dapoi sette anni. U giurnale ellu esce ogni trimestru, hè stampatu à 15 000 esemplarii, senza l'aiutu di suvvenzioni. Hè u fruttu di u travagliu d'una squadra di benevulenti. 
A pagina di l'evenimentu nant'à Facebook.
    </p>
   </div>
  </body>
 </text>
</TEI>
