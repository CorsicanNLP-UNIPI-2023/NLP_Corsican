<TEI>
 <teiHeader>
  <fileDesc>
   <titleStmt>
    <title>
     Torra genuvese d'occasione, 963.000 €
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Torra-genuvese-d-occasione-963-000_a1381.html"/>
     <date>
      Sun, 01 Jul 2012 23:44:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Torra genuvese d'occasione, 963.000 €
   </head>
   <div type="excerpt">
    <p>
     Cuntinuveghja a seria "diventa riccu, vendi a to terra". Oghje, a torra genuvese.
    </p>
   </div>
   <div type="content">
    <p>
     Nicolas Sarkozy hà fattu a so più grande cacciata di a campagna in u so meeting d'Aiacciu. Ci avia dettu chì : "ici, on n’est pas dans un paradis qui se vend, ici rien n’est à vendre, ici, on est dans un territoire de culture". 
A sapete bè voi chì a Corsica hè diventata u paese induve tuttu si vende, sopr'à tuttu u patrimoniu stòricu. Dopu à u cunventu à 3 milioni, eccu a torra genuvese à 1 milione. 
L'annunziu si trova nant'à internet. A torra genuvese si trova nant'à a cumuna di Casaglione. Tenitevi bè : 
Vente Site remarquable, CASAGLIONE, une presqu'île de 50 hectares, ses 2 tours génoises et 1 bergerie.Prix : 963 000 € (frais d'agence inclus). 
Vi dumandavate quantu pò custà un pezzu di a storia di a Corsica, avà a sapete. Durante 500 anni sta piccula torra averà resistitu à l'assalti barbareschi... ma micca à i soldi. 
"Souvent conquise, jamais soumise", dicia quellu. Ah iè ? Veramente ?
    </p>
   </div>
  </body>
 </text>
</TEI>
