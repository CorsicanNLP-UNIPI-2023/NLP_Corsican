<TEI>
 <teiHeader>
  <fileDesc>
   <titleStmt>
    <title>
     Mà chì si passa à u Gazelec ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Ma-chi-si-passa-a-u-Gazelec_a1537.html"/>
     <date>
      Fri, 12 Apr 2013 01:27:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Mà chì si passa à u Gazelec ?
   </head>
   <div type="excerpt">
    <p>
     Dighjà chì a situazioni spurtiva hè pessima, eccu chì a cummissioni di disciplina di a LFP hà dicidu di suspenda stadiu, dirigenti è tuttu ciò chì hè vestutu di rossu è turchinu. Fighjulemu un pocu u parcorsu di i dirighjenti dipoi qualchi anni
    </p>
   </div>
   <div type="content">
    <p>
     1998-1999 : u Gazélec diventatu da pocu GFCOA compie terzu di u campiunatu di Naziunali è creda in a cuddata in lega 2. Mà u famosu articulu 131 impediscia l'ascenzioni. Robert Feliciaggi si ne và, sarà tombu in 2006. 
2005 : GFCOA - Angers in principiu di staghjoni. U dirittori di ghjocu hè minatu da u Kiné in i spugliatoghji à a "mi-temps". U kiné sarà suspesu 5 anni è u club piglia 2 punti di suspensioni attempati. Pocu dopu, l'intrinadori è anzianu ghjucadori aiaccinu Battì Gentili hè lampatu fora in cori di staghjoni par via di risultati troppu debuli. Patrick Leonetti ripiglia a squadra ma a  situazioni ùn si migliureghja micca. 
Un scontru contru à Boulogne finisci in baruffa è un ghjucadori di Boulogne si piglia una incapata. Par ùn avè datu u nomi di l'autori di l'incapata, u prisidenti Jean Bujoli hè suspesu 2 anni !  U ghjucadori ricunnusciarà u fattu è pigliarà anch'eddu dui anni di suspensioni ! 
Mezavia sarà dinù suspesu un scontru è in fina di staghjoni u Gazélec fala in CFA. Dipoi, i pusatoghji par i rimpiazzenti sò stati dispiazzati da culandi par alluntanà li da i sustinitori. 
2008 : Jean-Claude Colonna, vice-prisidenti di u GFCOA parti di Mezavia par vultà si ne in casa soia. Sarà tombu nantu à a strada di Pitrusedda. 
2011-2012 : dopu à una scunfita è una baruffa in Beauvais, u club piglia 4 punti di suspensioni (2 subitu è 2 attempati) è Olivier Miniconi, vice-prisidenti hè suspesu 12 scontri ! 
In 32esima di finali di a cuppa di Francia, Christophe Ettori u dirittori spurtivu scuzzula l'intrinatori di Tulusa. Piglia cusì 5 mesi di suspensioni. Di maghju, dopu à un scontru contru à u Paris FC in Mezavia, parti appressu à u vitturoni di u PFC. è si piglia incù u so intrinatori. L'affari faci un rimori tarribuli in i media francesi  ajaccio,88739 è Ettori sarà suspesu 2 anni ! 
In fini di staghjoni mancarani 2 punti par essa campioni mà u Gazélec ritrova à lega 2 vinti anni dopu. 
Tandu u club cambia di nomi è ridiventa u GFCA par "retrouver le lustre d'antan". 
2012-2013 : tuttu pari andà bè à u Gazélec ma Christophe Ettori ùn si senti più capaci di travaglià incù Dominique Veilex  du-tout-».726832.html. Jean-Michel Cavalli diventa intrinadori è u club sguilla in u fondu di a classifica. 
Di frivaghju, nuvedda baruffa in Lens. Olivier Miniconi mette un calciu à un ghjucadori  match-23eme-journee_sport. sarà suspesu 18 mesi. Hè chjamatu Thierry Laurey à a riscossa mà a situazioni cambia pocu. 
Dopu à un scontru contru à Monacu, i dirittori di ghjocu portanu lagnanzi. Sarianu stati minati in i spugliatoghji. 
U miticu Fanfan Tagliaglioli, prisidenti, hè accusatu d'avè insultatu è minacciatu u dirittori di ghjocu, piglia 1 annu di suspensioni, J.M. Polidori (cuurdinatori spurtivu) dinù, Toussaint-Mathieu Luciani, dirittori di a sicurità hè suspesu 3 mesi è M. Mariotti piglia eddu 6 mesi. 
Mezavia dettu "a Pignatta" hè suspesu 5 scontri è a squadra, dighjà ultima di a classifica perdi 3 punti ! U rapportu di a cummissioni di disciplina faci paura. 
Hè detta, in fini di staghjoni, u GFCA falarà in Naziunali è ritruvarà cusì u so "lustre d'antan" è ciò ch'eddu hè sempri statu : un club amatori. È ùn pari micca ch'eddu sia colpi à i sustinitori. 
Chì pinsà dunqua di u Gazélec ? Avarà à stà amatori tutta a so vita ? I dirighjenti devini mantena ssu spiritu o hè ora di cambia d'andatura è di diventà prufissiunali in veru ? Chì ne pensanu i sustinitori ?
    </p>
   </div>
  </body>
 </text>
</TEI>
