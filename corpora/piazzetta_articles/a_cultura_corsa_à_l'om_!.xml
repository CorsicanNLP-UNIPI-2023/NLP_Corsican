<TEI>
 <teiHeader>
  <fileDesc>
   <titleStmt>
    <title>
     A cultura corsa à l'OM !
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-cultura-corsa-a-l-OM-_a1017.html"/>
     <date>
      Wed, 26 Jan 2011 00:27:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A cultura corsa à l'OM !
   </head>
   <div type="excerpt">
    <p>
     A cultura corsa diventerebbe troppu à a moda ? Rod Fanni, futbalore francese chì ghjoca à l'OM dice ch'ellu ascolta musica corsa.
    </p>
   </div>
   <div type="content">
    <p>
     Dopu à Jenifer chì vole fà un discu in corsu, Yannick Cahuzac chì dice à So Foot ch'ellu parla corsu, eccu u giru di Rod Fanni. 
Ùn cunniscite micca à Rod Fanni ? Hè normale, hè un futbalore francese d'orìgine di u Bénin chì ghjoca à l'OM. 
A so cacciata hè stata ripigliata nant'à u net. Dice ch'ellu hè u DJ di l'OM (ùn mi dumandate micca à ciò ch'ellu currisponde, ùn vogliu mancu sapè) : « Je passe du ragga, du r’n’b, de la pop... Vous savez, à Rennes, j’ai mis de la musique corse. » Almenu, ùn si puderà micca dì ch'ellu hè razzistu. 
Ma chì serà u prussimu ? 
Black Eyed Peas chì dice ch'elli anu da fà un remix di e canzone di Carlu Rocchi ?  Barack Obama chì annunzia ch'ellu cummanda u so figatellu in Alisgiani ?  Steven Spielberg chì dichjara ch'ellu vole adattà "The battle of Ponte Novu" ?
    </p>
   </div>
  </body>
 </text>
</TEI>
