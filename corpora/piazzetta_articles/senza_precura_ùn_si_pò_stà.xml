<TEI>
 <teiHeader>
  <fileDesc>
   <titleStmt>
    <title>
     Senza precura ùn si pò stà
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Senza-precura-un-si-po-sta_a2136.html"/>
     <date>
      Tue, 20 Jan 2015 23:24:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Senza precura ùn si pò stà
   </head>
   <div type="excerpt">
    <p>
     In Corsica, ancu di grazia ch'è no avemu a passione di e precure. Ch'o sinnò, ci annuierebbimu appena.
    </p>
   </div>
   <div type="content">
    <p>
     L'elezzione di u presidente di u Cunsigliu Generale di Corsica Suprana era l'evenimentu di u ghjornu. Sin'à u terzu giru, ci annuiavamu appena. C'era un candidatu à diritta (Jean-Jean Castellani), dui à manca : François Orlandi (piuttostu sustenutu da Giacobbi) è Jacky Padovani (piuttostu micca francamente sustenutu da Giacobbi). 
Ma nunda di strasordinariu. Appressu à tuttu, a diritta ùn hè divisa (à u pianu corsu cum'è à u pianu francese) ? I naziunalisti ùn sò i campioni di a divisione (quale hè capace di cità à mente i nomi di tutte e liste è i partiti naziunalisti à a fine di l'anni 90) ? 
L'elezzione si passava tranquillamente. Eppo à u terzu giru, hè ghjuntu l'affare dettu di a precura di Joseph Castelli, l'anzianu presidente di u CG2B, chì ùn era presente. 
È ancu di grazia ch'ellu ci hè sempre qualchissia chì pensa à e precure per animà i scrutini troppu tristi !
    </p>
    <p>
     Nanz'à u votu, un tweet di RCFM ci dice chì Joseph Castelli ùn vuterà :
    </p>
    <p>
     Conseil général 2B. Joseph Castelli est absent et n'a pas donné de procuration de vote.
— France Bleu RCFM (@FranceBleuRCFM) 20 Janvier 2015
    </p>
    <p>
     ...o micca. 
Allora chì i cunsigli generali s'approntanu à vutà à u terzu giru, una surpresa ghjunghje per fax :
    </p>
    <p>
     Pour le 3e tour de l'élection du CG2B, Joseph Castelli, absent, vient de faxer un pouvoir de vote qui sera exercé par un pro-Orlandi
— Alta Frequenza (@alta_frequenza) 20 Janvier 2015
    </p>
    <p>
     A precura hè per Michel Mezzadri, cunsigliere generale di... Venacu.
    </p>
    <p>
     Amparendu quessa, Jacky Padovani tira i salti : "je suis d'autant plus surpris que j'ai dans ma poche, et ce depuis une semaine, une procuration de M. Joseph Castelli à mon nom !"
    </p>
    <p>
     #ElectionPdtCG2b Jacky Padovani affirme avoir lui aussi une procuration de Joseph Castelli qui dit-il "m'a affirmé s'abstenir !" #theatre
— France 3 Corse (@FTViaStella) 20 Janvier 2015
    </p>
    <p>
     I filmetti :
Election CG2B/le clash : Une procuration de... par corse-matin
    </p>
    <p>
     Ci credimu in un episodiu di House of Cards, ma in peghju :
    </p>
    <p>
     Hè surrealistu : à l'elezzione di u presidente di u Cunsigliu Generale, ci sò dunque... duie precure di l'anzianu presidente. 
Chì s'hè passatu ? Qualessa hè a vera ? Ci ne serà una terza chì ghjunghjerà ? Ùn si capisce più nunda.
    </p>
    <p>
     DERNIÈRE MINUTE - Barack Obama affirme détenir lui aussi une procuration de Joseph Castelli.
— U Gorsmatin (@U_Gorsmatin) 20 Janvier 2015
    </p>
    <p>
     Nant'à Twitter si vede ancu u hashtag #NousSommesJacky, in sustegnu à Jacky Padovani. 
In fine di contu, François Orlandi dumanda ch'ellu ùn si teni contu di sta precura. Michel Mezzadri annunzia ch'ellu ùn vuterà micca per Joseph Castelli. 
François Orlandi hè elettu (15 voti per ellu, 11 per Padovani) è ùn ci serà più storie. I sette voti di diritta si sò spartuti (trè per Orlandi, trè per Padovani, unu ùn hà vutatu). 
I dui candidati facenu a pace :
    </p>
    <p>
     Ma u spetàculu ùn hè statu bellu : 
Alta Frequenza parla di pulitichella. Nant'à RCFM si parla di "panier de crabes". Jacky Padovani dice à Corse-Matin : "Giaccobi a tout fait pour faire élire François Orlandi" è à Corse Net Info : "Je suis prêt pour le match retour". 
Per mette appena di più d'ambianza, a diritta ella parla di pressione è di... "califat". 
Per finisce, sappiate ch'ellu si torna à vutà da quì à dui mesi per e cantunale, è dunque ch'ellu si turnerà à vutà per a presidenza di u Cunsigliu Generale. 
Bon curagiu.
    </p>
   </div>
  </body>
 </text>
</TEI>
