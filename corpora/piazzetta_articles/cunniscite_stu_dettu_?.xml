<TEI>
 <teiHeader>
  <fileDesc>
   <titleStmt>
    <title>
     Cunniscite stu dettu ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Cunniscite-stu-dettu_a2592.html"/>
     <date>
      Tue, 23 May 2017 09:10:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Cunniscite stu dettu ?
   </head>
   <div type="excerpt">
    <p>
     Ci hè un dettu chì face : "Ùn ti ne ride di u mo dolu, quandu u meiu serà vechju, u toiu serà novu"...
    </p>
   </div>
   <div type="content">
    <p>
     Trè anni fà aviamu parlatu di l'affare di a cascia à i culori di l'ACA in tribuna Petrignani, quandu u club aiaccinu si n'era falatu in lega 2. Da leghje quì : A cascia di u derby, novu affare Dreyfus nustrale 
Ferma cum'è unu di st'episodii chì i Corsi cunnoscenu bè, è chì face nasce baruffe tremende nant'à e rete suciale è splusà u standard di u forum di RCFM (allora chì forse, ci sò affari più gravi ma chì facenu nasce menu riazzioni). 
Bella sigura, i sustenidori bastiacci ùn anu inventatu sta magagna, chì si vede spessu in Italia. Per esempiu in u derby sicilianu, quandu i sustenidori di Palermu anu purtatu a cascia di Catania dop'à a so falata. O quella in Ghjenuva à i culori di a Sampdoria purtata da i nemichi di u Genoa. 
Ma a vita hè fatta à scala, à chì colla, à chì fala. È oghje sò i sustenidori di l'ACA à piglià a so rivincita.
    </p>
    <p>
     Rammintemu ch'elli ci seranu 6 derbys corsi quist'annu chì vene in lega 2 (almenu chì a DNCG ne decidi altrimenti è chì u Sporting si ne fali ancu di più in fondu). 
Per avà ùn si sà cun chì dirigenti, staff è ghjucadori Bastia torna à parte. È mancu cun chì sustenidori, vistu chì parechji si steranu in casa quist'annu chì vene...
    </p>
   </div>
  </body>
 </text>
</TEI>
