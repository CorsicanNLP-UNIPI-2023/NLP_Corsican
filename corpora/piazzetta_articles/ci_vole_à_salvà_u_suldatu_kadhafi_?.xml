<TEI>
 <teiHeader>
  <fileDesc>
   <titleStmt>
    <title>
     Ci vole à salvà u suldatu Kadhafi ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Ci-vole-a-salva-u-suldatu-Kadhafi_a1036.html"/>
     <date>
      Wed, 23 Feb 2011 23:56:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Ci vole à salvà u suldatu Kadhafi ?
   </head>
   <div type="excerpt">
    <p>
     Cunniscite a legenda, si dice chì u babbu di Muammar Kadhafi saria statu corsu, u capitanu Albert Preziosi. È si u generale libbianu dumandava aiutu à a Corsica ?
    </p>
   </div>
   <div type="content">
    <p>
     N'aviamu digià parlatu qualchì annu fà è u situ Bakchich  avia fattu a so inchiesta. Ma almenu d'un test ADN ùn ne saperemu micca di più. 
Cun l'attualità di st'ultimi ghjorni, volta u puttachju. È s'ellu casca u Guida di a Rivuluzione, pudemu esse siguri chì Kadhafi serà più corsu ch'è i Corsi. Un situ algerianu parla digià di : Ce bâtard corse qui se prend pour un arabe. 
Ci sò quantunque parechji infezi chì ci facenu pensà ch'ellu hè di sterpa corsa :  - face crede chì a demucrazia esiste, ma stà à u putere  - dopu à quarant'anni, ùn vole sempre micca cappià u putere  - ùn si vole micca rende, allora chì pocu à pocu u cappianu tutti  - hà trovu una piazza per i so ottu figlioli  : à chì à l'armata, à chì hè duttore... hà ancu pistunatu u so figliolu Saadi per ch'ellu sia futbalore in Italia, in u club di Perugia. In più di quessa, Saadi piglia à fucilate i so avversarii è ancu l'arbitru...  - li piace à fà u maccu cù e donne, ùn ci hè ch'è da vede e so amazone, a so armata di fèmine... 
Bon, ma s'ellu dumanda aiutu o esiliu à a Corsica, cumu femu ? On a tous hebergé Muammar ?
    </p>
   </div>
  </body>
 </text>
</TEI>
