<TEI>
 <teiHeader>
  <fileDesc>
   <titleStmt>
    <title>
     Chì serà a bugia di Sarkozy quist'annu ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Chi-sera-a-bugia-di-Sarkozy-quist-annu_a1320.html"/>
     <date>
      Thu, 12 Apr 2012 13:24:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       PRESIDENZIALI-2012
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Chì serà a bugia di Sarkozy quist'annu ?
   </head>
   <div type="excerpt">
    <p>
     Quale avia dettu in u 2003 : « Nous avons décidé de nous attaquer prioritairement à l'argent du crime, la base du système mafieux » ?
    </p>
   </div>
   <div type="content">
    <p>
     Nicolas Sarkozy vene in Corsica un venneri 13, ùn hè micca un bon segnu. Dop'à una dumenicata di sangue, 22 assassinii è prove d'assinii in u 2011, u bilanciu di u Statu in Corsica hè di prima trinca. 
In u 2003, quand'ellu era ministru di l'internu ci avia digià dettu chì « Nous avons décidé de nous attaquer prioritairement à l'argent du crime, la base du système mafieux». Avia dinù avutu sta bunissima idea : «Il faut abattre ce système mafieux qui met la Corse en coupe réglée, c’est l’argent qui corrompt les idées». 
9 anni (!) dopu, cunniscite u bilanciu. U grande banditisimu s'hè impatrunitu di l'ecunumia, affaristi è trafficoni tenenu tuttu, u settore di l'immubiliare hè u solu mezu di sviluppu, cù u so lottu di derive è di manghjerie. 
Purtantu, l'UMP s'appronta à pichjà forte, ci dice Corse-Matin. Sauveur Gandolfi-Scheit, Camille de Rocca Serra, Stéphanie Grimaldi è Marcel Francisci anu da dicci chì : "Nicolas Sarkozy n'a jamais transigé dans la lutte contre la violence". 
« On peut ne pas être d'accord avec ce qui a été fait depuis 10 ans, mais on doit reconnaître que des choses ont été faites ». Ci dicenu l'eletti UMP. Hè vera. L'azzione di u Statu si vede in ogni locu di Corsica : 5500 permessi di custruisce dati à l'annu, un prefettu chì dà l'autorizazione di custruisce d'un PLU chì hè statu annulatu in ghjustizia. 
Oghje, i giovani corsi anu a scelta. Fà u spazzinu in i stabilimenti tenuti da a Brise de Mer, o in quelli tenuti da quelli di u Petit Bar ? 
Allora, chì ci hà da prumette Sarko sta volta ? Ma forse canterà u Diu vi salvi anch'ellu, è tuttu u mondu serà cuntentu. Iè ma capisci, Sarkozy hè un tippu bè, cunnosce ancu e parolle di A Palatina.
    </p>
   </div>
  </body>
 </text>
</TEI>
