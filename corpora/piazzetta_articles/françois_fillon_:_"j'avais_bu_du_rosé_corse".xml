<TEI>
 <teiHeader>
  <fileDesc>
   <titleStmt>
    <title>
     François Fillon : "j'avais bu du rosé corse"
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Francois-Fillon-j-avais-bu-du-rose-corse_a2486.html"/>
     <date>
      Mon, 21 Nov 2016 10:06:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    François Fillon : "j'avais bu du rosé corse"
   </head>
   <div type="excerpt">
    <p>
     François Fillon hè dinù quellu chì avia cappiatu a bomba "je suis à la tête d'un état en situation de faillite". Si passava in Corsica, in u 2007. Parechji anni dopu hà datu una spiegazione : "on était au soleil, on avait bu du rosé".
    </p>
   </div>
   <div type="content">
    <p>
     L'ex primu ministru François Fillon hè dunque surtitu in testa di u primu giru di a primaria di a diritta (ma micca in Corsica induve Sarko face tombula)
    </p>
    <p>
     #PrimaireDroite Les vainqueurs, département par département (carte interactive) https://t.co/DsmYL9YM1p pic.twitter.com/5Av1VEzs9X
— franceinfo (@franceinfo) 20 novembre 2016
    </p>
    <p>
     È sì Fillon ùn hà prugramma particulare per ciò chì tocca à a Corsica, hè quantunque ellu chì avia fattu sta cacciata spettaculare in u 2007, durante un spiazzementu in l'isula : 
"Je suis à la tête d'un état qui est en situation de faillite sur le plan financier". 
L'affare ùn era piaciutu à Nicolas Sarkozy, tantu presidente di a Republica, è a frasa era stata cumentata assai. 
Parechji anni dopu, in u ducumentariu di Franz-Olivier Giesbert Nicolas Sarkozy, secrets d'une présidence, Fillon dà una spiegazione à sta cacciata : 
"Je suis en Corse et ça fait deux heures que je subis les assauts des syndicalistes agricoles, on est au soleil, on a bu du rosé... Ils me disent 'on veut de l'argent'. Je leur dis au bout d'un moment : ça va ! On ne peut plus demander en permanence à l'état..."   
In fine di contu, utilizeghja una vechja scusa chì i briaconi cunnoscenu bè per ghjustificassi d'avè fattu una cunneria : mette tuttu in colpu à l'alcool. 
D'altronde, hè ciò ch'ellu dice Alain Minc : "Fillon fait un dérapage institutionnel hallucinant et moi je l'impute simplement au rosé corse". 
Puntu pusitivu : sapemu chì à Fillon li piace u vinu corsu è ch'ellu cappia e bombe quand'ellu beie. 
Ùn ci hè più soldi, ma almenu averemu forse l'occasione di ride. Pè u restu...
    </p>
   </div>
  </body>
 </text>
</TEI>
