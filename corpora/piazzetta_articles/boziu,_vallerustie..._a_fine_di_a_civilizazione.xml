<TEI>
 <teiHeader>
  <fileDesc>
   <titleStmt>
    <title>
     Boziu, Vallerustie... a fine di a civilizazione
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Boziu-Vallerustie-a-fine-di-a-civilizazione_a2513.html"/>
     <date>
      Mon, 23 Jan 2017 11:56:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Boziu, Vallerustie... a fine di a civilizazione
   </head>
   <div type="excerpt">
    <p>
     À ogni calamità di u celu, i paesi di e pieve di Vallerustie, di Rogna, di a Serra o d'Alisgiani si battenu per sapè quale serà u più toccu è quale sterà u più tempu tagliatu di u mondu. Quist'annu hè u Boziu chì hà pescu u più...
    </p>
   </div>
   <div type="content">
    <p>
     Avemu da festighjà quist'annu i cinquant'anni di a spressione "revitalisation de l'intérieur". Cinquant'anni ch'ellu si parla di prugetti di rivittulime, di strategie, di prumuzione, d'aiutu à i giovani, à i vechji, à l'animali... Senza riescita. 
"L'intérieur de la Corse", Cristu ci hè passatu di notte è pare abandunatu da tutti. 
Sapete, sò st'antiche pieve muntagnose scurdate da tutti è difficiule d'accessu.
    </p>
    <p>
     Carta : Geneviève Moracchini-Mazel, Les églises romanes de Corse. Paris, Klincksieck, 1967
    </p>
    <p>
     Sò cusì mal cunnisciute chì spessu si cunfondenu in a stampa. À quandu hè Rusiu, à quandu hè Erbaghjolu chì so lucalizati in Boziu (u primu hè in Vallerustie, u segondu in Rogna).
    </p>
    <p>
     Carta : "Nouvelle carte de l'isle de Corse apartenante a la republique de Genes, presentement divisée et soulevée, sous les ordres du baron de Neuhoff, élu roy sous le nom de Theodore Premier" di Vogt, Gallica
    </p>
    <p>
     Digià di nuvembre scorsu, i tempurali anu fattu disguasti impurtanti in Boziu è Vallerustie. 
In Sermanu c'era qualcosa di e spiscine di u Niagara.
    </p>
    <p>
     In Vallerustie, a Casaluna si ne parava u ponte 
Ritratti : carticasi.fr
    </p>
    <p>
     È dop'à l'acqua, a neve.
    </p>
    <p>
     Iè hè bella a neve. Ma ci hè sempre qualchì abitante per sti lochi. È pè i ciucci, i vechji, l'agricultori... a neve ùn hè micca qualcosa chì permette di fà belli ritratti pè Instagram, hè una calamità.
    </p>
    <p>
     È dop'à parechji ghjorni di strazi, quale sò quelli chì sò sempre tagliati da u mondu ? 
(Corse-Matin di u 20 di ghjennaghju di u 2017)
    </p>
    <p>
     U paese di l'Alzi, i paisoli di U Castellucciu (A Mazzola), quelli di A Rebbia, U Poghju, U Pedilacorte è Arbitru (Sant'Andria di Boziu) vincenu u premiu di i paesi i più luntanu di a civilizazione. 
Di chè sentesi appena abandunati, ci dicenu l'abitanti nant'à RCFM :
    </p>
    <p>
     #Neige en #Corse : le sentiment d’abandon https://t.co/Jw4sDwNs1Q pic.twitter.com/NS5gyz8FmS
— France Bleu RCFM (@FranceBleuRCFM) 20 janvier 2017
    </p>
    <p>
     Sott'à stu bellu ritrattu di neve, in i tempi c'era una strada dipartimentale (trà Sermanu è Santa Lucia di Mercoriu).
    </p>
    <p>
     "Le Boziu est un canton sinistré, un canton pour l’été" hà dettu unu. 
È l'inguernu ùn hè ancu compiu...
    </p>
   </div>
  </body>
 </text>
</TEI>
