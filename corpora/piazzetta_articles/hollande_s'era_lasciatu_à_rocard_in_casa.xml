<TEI>
 <teiHeader>
  <fileDesc>
   <titleStmt>
    <title>
     Hollande s'era lasciatu à Rocard in casa
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Hollande-s-era-lasciatu-a-Rocard-in-casa_a1302.html"/>
     <date>
      Mon, 26 Mar 2012 11:01:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       PRESIDENZIALI-2012
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Hollande s'era lasciatu à Rocard in casa
   </head>
   <div type="excerpt">
    <p>
     François Hollande era in Corsica. Hà manghjatu bè ma ùn hà micca pigliatu rìsichi. Fora di i migliacci, ùn s'hè passatu nunda di veramente interessante in a so visita.
    </p>
   </div>
   <div type="content">
    <p>
     Dopu à Jean-Luc Mélenchon, Eva Joly, Marine Le Pen è Philippe Poutou, hè tuccatu à François Hollande d'esse venutu in Corsica. 
Ciò chì risorte hè ch'ellu ùn hè statu tantu arditu è ùn s'hè risicatu à fà pruposte spettaculare. Un meeting molle in Aiacciu, una spassighjata plan-plan in Bastia è nunda d'altru. 
Femu u puntu nant'à ciò ch'ellu hà dettu : 
1. Cambiamentu istituziunale, nò  A so intervista à Corse-Matin avia annunziatu u culore : « Je n'irai pas au-delà du dispositif institutionnel actuel » : 
La Corse dispose déjà d'un pouvoir d'adaptation législative sous le contrôle du Parlement. Elle est ainsi dotée de compétences accrues par la loi de janvier 2002 grâce à Lionel Jospin, et je souhaite m'inscrire dans ce cadre institutionnel. In Aiacciu hà insistitu : L'heure n'est pas au débat institutionnel. Da vede nant'à u so situ. 
In l'emissione Cuntrastu, dice quantunque ch'ellu hè prontu à discorre cun l'eletti di a CTC è cù a cummissione Chaubon... ma pare andacci pian pianinu. 
2. Statutu di residente ? Micca :  Un tel statut ne peut pas être reconnu par la République, et je ne m'engagerai pas dans une impasse constitutionnelle. Il y a d'autres moyens pour dissuader les spéculateurs et je ferai tout pour aider les Corses à accéder plus facilement au logement. 
3. Lingua corsa ? Appena  Je me suis engagé à ratifier la Charte européenne des langues régionales ou minoritaires qui prévoit toute une série de mesures en faveur de l'enseignement, de la diffusion dans les médias et les activités culturelles. 
In Aiacciu dice chì : La langue corse n'est pas un danger. La culture corse plonge ses racines dans l'histoire. Nous aurons la capacité de vous laisser faire vivre votre langue. 
Ma nunda di più. Purtantu, avà hè di generalizazione di l'insignamentu ch'ellu ci vole à parlà, s'ellu si vole salvà a nostra lingua. 
4. Viulenza è maffia : flicchi in più  Hà ragiò di dì chì Sarkozy hà fiascatu nant'à stu puntu. In 2003 Sarko dicia chì : « Nous avons décidé de nous attaquer prioritairement à l'argent du crime, la base du système mafieux ». O ancu «Il faut abattre ce système mafieux qui met la Corse en coupe réglée, c’est l’argent qui corrompt les idées». Cunniscite a seguita. 
Hollande hà insistitu nant'à a lotta contr'à "le crime organisé, contre les bandes, contre les trafics qui frappent votre île". Hà dunque prumessu flicchi in più : "Je renforcerai donc les moyens de la Gendarmerie et de la Police ici en Corse". 
5. Diu vi salvi Regina ? Iè  Le Pen l'avia cantatu in play back. Hollande l'hà statu à sente. L'innu corsu diventa u tube di sta campagna. Si pò teme u peghju pè a venuta di Sarkozy. Forse un karaoké ? 
Cunclusione :  Cusì hè stata a dumenicata appena molle di François Hollande in Corsica. U candidatu sucialistu pare intimuritu. "La Corse, c'est difficile" avia dettu Jospin. Dapoi u referendum persu in u 2003, Sarkozy ellu si n'impippa. Troppu periculosu, troppu risicatu di tuccà à u "dossier corse". 
A dice Vincent Carlotti nant'à u so blog, pè certi sucialisti a Corsica hè ciò chì hà fattu perde à Jospin in 2002 (per via di a demissione è a candidatura di Chevènement). 
In una campagna assai franco-francese è induve si parla d'unité nationale è di made in France, serà forse dinù mal venuta per l'opinione francese d'apre e porte. 
Oghje, a Corsica ùn interessa à nisunu di i grandi candidati in st'elezzione. Semu assai luntani di e pruposte d'Eva Joly per esempiu, chì hà rispostu oghje à e dumande di Femu a Corsica. 
Semu luntani dinù, di u spiritu d'un Michel Rocard (leghjite : Corse : Jacobins, ne tuez pas la paix !), d'un Pierre Joxe o d'un Lionel Jospin di l'accordi Matignon. 
E porte seranu veramente chjose ? 
A settimana chì vene, cuntinuveremu di vede ciò ch'elli dicenu l'altri candidati. Veneranu Dupont-Aignan è Bayrou. Sarkozy hè previstu appena più tardi. Per Jacques Cheminade, ùn si sà...
    </p>
   </div>
  </body>
 </text>
</TEI>
