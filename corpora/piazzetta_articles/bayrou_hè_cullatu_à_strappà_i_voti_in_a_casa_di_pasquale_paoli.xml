<TEI>
 <teiHeader>
  <fileDesc>
   <titleStmt>
    <title>
     Bayrou hè cullatu à strappà i voti in a casa di Pasquale Paoli
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Bayrou-he-cullatu-a-strappa-i-voti-in-a-casa-di-Pasquale-Paoli_a1311.html"/>
     <date>
      Sun, 01 Apr 2012 18:22:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       PRESIDENZIALI-2012
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Bayrou hè cullatu à strappà i voti in a casa di Pasquale Paoli
   </head>
   <div type="excerpt">
    <p>
     François Bayrou face u giru di e case pè strappà i voti. U corciu, nimu l'avia prevenutu ch'ellu ùn ci stà più nimu in quella di Pasquale Paoli...
    </p>
   </div>
   <div type="content">
    <p>
     U candidatu di u Modem era dunque in Corsica sta dumenicata. Ellu ùn hà micca cantatu u Diu vi salvi Regina. Ma dopu à un pastizzu nant'à u vechju portu di Bastia, hè cullatu in Merusaglia à visità a casa di Pasquale Paoli. U corciu, era cullatu à strappà i voti ma nimu l'avia dettu ch'ellu ùn ci hè più nimu. 
S'hè dunque firmatu un mumentinu davant'à a tomba di u Babbu di a pàtria. Serà statu centristu Pasquale Paoli ? 
Trà Marine Le Pen è l'UMP chì cantanu u Diu vi salvi è Corsica Libera chì canta L'Ajaccienne, l'averemu viste tutte in sta campagna. Si pò teme u peghju per a vìsita di Sarkozy a settimana chì vene. 
Ma fidighjemu ciò ch'ellu dice Bayrou pè a Corsica : 
Lingua : Cum'è Hollande è Joly, dice ch'ellu firmerà a càrtula di e lingue regiunali :  Ceux qui pensent que la diversité est une atteinte à l'unité nationale ont tout faux. Oui, j'aime les langues régionales et j'ai annoncé que je signerai la Charte européenne des langues régionales ou minoritaires. 
Statutu di residente : micca  Je suis plus prudent sur le sujet. 
Evuluzione ? Perchè micca  Je suis favorable à l'autonomie de la Corse dans le consensus et pas dans le but de créer des tensions. Je crois que cette évolution constitutionnelle se fera un jour de façon très naturelle. 
In fine di contu, dice pocu affare differente d'Hollande. Ellu chì parla a lingua bearnese è chì hè statu sempre à favore di dà più pudere à e regioni hà ancu avutu a visita d' Edmond Simeoni è di Jean-Christophe Angelini in Aiacciu.
    </p>
   </div>
  </body>
 </text>
</TEI>
