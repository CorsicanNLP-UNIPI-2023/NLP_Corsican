<TEI>
 <teiHeader>
  <fileDesc>
   <titleStmt>
    <title>
     François Tatti più ràpidu chè Frédéric Hantz per fassi lampà fora
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Francois-Tatti-piu-rapidu-che-Frederic-Hantz-per-fassi-lampa-fora_a1418.html"/>
     <date>
      Wed, 03 Oct 2012 23:18:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    François Tatti più ràpidu chè Frédéric Hantz per fassi lampà fora
   </head>
   <div type="excerpt">
    <p>
     À a mi-temps di e partite di a Liga di i Campioni, François Tatti amparava ch'ellu era espulsu da Emile Zuccarelli.
    </p>
   </div>
   <div type="content">
    <p>
     A vita di spurtivu di grande nivellu hè difficiule. Dui mesi fà, Frédéric Hantz era un diu in Bastia. Oghje, puderia esse messu fora da u Sporting. 
François Tatti ùn hè ancu ghjuntu à u livellu di pupularità di Hantz ma s'hè digià pigliatu un cartone rossu da Emile Zuccarelli. 
In una lettera publicata da Corse Net Info, s'ampara chì u merre di Bastia li hà cacciatu a so delegazione à i travaglii (u so postu d'agiuntu dunque), aspettendu a seguita : "J'examinerai dans les prochains jours les dispositions complémentaires que cette décision pourrait appeler". 
Ci vole à dì ch'Emile ùn hà mancu appena appreziatu a pruposta di Tatti d'organizà elezzioni primarie à l'internu di a manca pè elege u candidatu di a manca à e municipali di u 2014 (da leghje nant'à u so blog). 
Ciò chì facia dì à Corse-Matin : Tensions à gauche : la citadelle bastiaise se fissure de l'intérieur. 
Pocu dopu, era Eric Calloni, cunsiglieru generale PRG, chì cappiava una bomba à Corse Net Info. Dillusu d'ùn esse statu elettu à u capu di l'offiziu HLM di Corsica Suprana, spiega ch'ellu paga u so sustegnu à Tatti : 
Primu scud : On va détourner cet outil de sa vraie démarche et distribuer les logements pour gagner des électeurs.  
Segondu scud, l’autocratie familiale : On tend à imposer, par le truchement du PRG, la candidature de Jean Zuccarelli qui pointe la tête et souhaiterait reprendre le flambeau. Le PRG ne se réunit jamais, sauf au moment de désigner les investitures aux élections. Est-ce normal pour un parti ? Il n’y a pas de communication, pas de discussion. Il y a une forme d’autocratie familiale. 
Nò, ùn hè micca Jean-Guy Talamoni o Gilles Simeoni chì parla cusì. Hè un membru di u PRG. Parla ancu di chasse aux sorcières pè i partigiani di Tatti... 
Jean Zuccarelli ùn s'hè ancu manifestatu, ma deve digià avè una grossa pena in capu. 
To be continued...
    </p>
   </div>
  </body>
 </text>
</TEI>
