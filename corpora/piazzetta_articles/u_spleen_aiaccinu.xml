<TEI>
 <teiHeader>
  <fileDesc>
   <titleStmt>
    <title>
     U spleen aiaccinu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-spleen-aiaccinu_a2086.html"/>
     <date>
      Thu, 18 Dec 2014 18:03:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U spleen aiaccinu
   </head>
   <div type="excerpt">
    <p>
     PLU annullatu, elezzione da riprincipià, eleminazione in cuppa... A fine di l'annu ùn hè micca faciule per l'Aiaccini.
    </p>
   </div>
   <div type="content">
    <p>
     PLU : annullatu  Ùn era micca cuntestatu da l'oppusizione (vede in Corse-Matin). C'eranu unepochi di punti chì ponenu prublema à l'associ di difesa di l'ambiu (pè a prutezzione di e terre agrìcule è di e zone rimarchèvule), ma U Levante dice chì "pour le reste du territoire, l’économie générale de ce PLU allait dans le bon sens". È purtantu, hè statu annullatu da u tribunale amministrativu. Ci hè tuttu da riprincipià è avà sò l'intraprese chì sò in difficultà...
    </p>
    <p>
     Ritrattu : situ officiale di l'ACA 
Elezzione : annullate  "Manœuvres frauduleuses" hà ricunnisciutu u tribunale. Si turnerà à vutà u 25 di ghjennaghju è u 1u di ferraghju di u 2015. È a campagna fatica digià à tutti.
    </p>
    <p>
     L'ACA : eliminatu  Cavalli hè statu in primu tempu più forte ch'è Cavani. Ma dopu, u PSG hà pigliatu a suprana è hè stata impussibule di luttà. 
U GFCA Volley : eliminatu  L'aventura di u Gaz in cuppa d'Auropa s'hè piantata in Izmir. È ùn hè micca cusì male...
    </p>
    <p>
     Pôle Emploi più forte ch'è Paul Emploi  A direzzione regiunale di Pôle Emploi hà fattu una lagnanza in ghjustizia contr'à l'anzianu direttore di l'agenza d'Aiacciu. France 3 Corse si pone a dumanda : "Certains services de l’agence Pôle Emploi d’Ajaccio ont-ils fait l’objet d’un détournement contre des promesses de vote ?"  Corse-Matin hà dumandatu à u direttore regiunale : "Il ne s'agit pas de noms ou de personnes, il s'agit seulement d'une plainte afin de préserver les intérêts et l'image de Pôle Emploi". Per avà, ùn si ne sà di più.
    </p>
    <p>
     St'articulu hè statu traduttu in francese nant'à u situ Ampargu a lingua corsa.
    </p>
   </div>
  </body>
 </text>
</TEI>
