<TEI>
 <teiHeader>
  <fileDesc>
   <titleStmt>
    <title>
     Carne purcina : tucchemu u fondu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Carne-purcina-tucchemu-u-fondu_a1044.html"/>
     <date>
      Fri, 04 Mar 2011 01:06:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Carne purcina : tucchemu u fondu
   </head>
   <div type="excerpt">
    <p>
     L'avantagiu di u salottu di l'agricultura hè ch'ellu ci mostra à chì puntu tucchemu u fondu cù i nostri prudutti. È cuntinuvemu à zappà...
    </p>
   </div>
   <div type="content">
    <p>
     Fidighjate dinù sta videò di France 3 Corse : Produits corses ou impostures ? Difficile de savoir (felicitemu à Célia Petroni per u so riportu tremendu). 
À principiu, ci hè da dumandassi s'elli ùn sò micca un sketch di Les Inconnus, ma nò. 
Estouffade de Figatel à l'huile d'olive, figatellu blanc (?), londzau, kopà, "pancetta" (sic), ci si trova di tuttu, ancu un "Corsica Gourmandu" (re-sic), è u nostru amicu barbutu ci parla di "la figatelli" cum'è essendu "le plat traditionnel keurse"... 
Menzione speziale à quellu chì presenta a so sciarcutteria cum'è essendu di u paese di "Follini" (re-re-sic). U cunniscite stu paese ? Serà quellu induve i purcelli venenu tutti da China è induve l'abitanti si techjanu di "saucisson d'âne" ?
    </p>
    <p>
     "La charcuterie vient de Follini..."
    </p>
    <p>
     Cumu fà passà à a risa i pruduttori chì si battenu per una carne purcina di qualità ?
    </p>
    <p>
     Ci si trova di tuttu : figatellu biancu..
    </p>
    <p>
     Di siguru, u famosu "saucisson d'âne", pruduttu nustrale cunnisciutu sopr'à tuttu da i turisti.
    </p>
    <p>
     "Estouffade de figatel' avec d'la saucisse, des légumes et de l'huile d'olive..." Quessa a sosula ùn l'hà mancu trova Pierre-Jean Luccioni per i so Tempi Fà !
    </p>
    <p>
     "C'est plat traditionnel de la Corse, LA FIGATELLI (sic)... aller-retour au barbecue, ou à l'apéritif avec des pommes de terre, d'la tomate... et la ventrêche, ça s'appelle la PANCETTA (re-sic)..." 
Serà cuntenta Mammone !
    </p>
   </div>
  </body>
 </text>
</TEI>
