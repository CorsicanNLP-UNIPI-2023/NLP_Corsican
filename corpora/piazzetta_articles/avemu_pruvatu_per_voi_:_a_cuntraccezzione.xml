<TEI>
 <teiHeader>
  <fileDesc>
   <titleStmt>
    <title>
     Avemu pruvatu per voi : a cuntraccezzione
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Avemu-pruvatu-per-voi-a-cuntraccezzione_a2469.html"/>
     <date>
      Mon, 26 Sep 2016 15:30:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Avemu pruvatu per voi : a cuntraccezzione
   </head>
   <div type="excerpt">
    <p>
     Hè u ritornu di e spuzzette di A Piazzetta chì ci parlanu d'IVG è di cuntraccezzione in Corsica.
    </p>
   </div>
   <div type="content">
    <p>
     L’altra volta avemu parlatu di Pasquale Paoli è di u dirittu di votu datu à e donne*, è avemu vistu chì l’affare v'hè piaciutu assai assai ! Allora avemu decisu di cuntinuà cusì incù e nostre storie è i nostri parè.
    </p>
    <p>
     Teniamu assai à scrive annant’à un tema mai trattatu in A Piazzetta puru s'è no ne parlemu abbastanza durante e nostre serate piene di rosé : a cuntraccezzione. 
Duie scenette ch'elle anu campatu forse qualchì donna (è forse ancu omi !) :
    </p>
    <p>
     SCENA 1
Tù, lettore di A Piazzetta, veru Corsu accanitu, sustenidore accanitu di u Zporting, ùn t’hè mai accaduta di ritruvatti in lettu, pigliatu da a passione cù una donna (YEAYYY, infine !) ghjunghje u mumentu di strappà u cosu di a cappotta, è.... : 
L’omu: " Aiò ùn face nunda ! Ci cunniscimu da un pezzu quantunque, eppo eiu, ùn aghju micca malatie... Eppo, scusami, ùn pigli micca a pìllula, tù ?!” 
A donna (cretina!) : “Iè a pigliu, ma, sì siguru ? A pudemu fà cusì ? Bon, ghjè vera chì anch’eiu, ùn sò micca quella chì u face incù tant’omi…“ (BUGIARDONE !) 
È ghjè cusì, ch'ellu cuntinueghja u mumentu di a passione... senza cappotta !
    </p>
    <p>
     SCENA 2
A donna rispunsèvule, in coppiu da tantu tempu, appena bobò, ch’ùn vole più piglià rischi incù st’ormonacce (chì ci facenu male !), è si ne và à vede u so “gyneco”: 
A donna : « Allora o duttò, vuleria un mezu di cuntraccezzione senza ormone ! Cosa possu piglià o fà?! » dumanda ella appena persa, « forse u sterilet ? Cosa ne pensate?! » 
U duttore : « Eiu ùn mettu micca sterilet à quelle chì ùn anu micca avutu zitelli ! Eppo site cusì stretta quì nentru (TRUE STORY) chì ùn vogliu mancu avventurà mi!” 
Ella si ne riparte incù un anellu ormonale indè a piulata di u Signore… perchè iè, cari omi, esistenu sti strumenti chì rendenu u corpu di e donne un'attrazzione di tipu Marineland ! 
— 
Eccu ciò ch'ellu accade à noi, donne, inde a vita di tutti i ghjorni ! Ùn vulemu micca criticà i mezi di cuntraccezzione chì esistenu digià è ringraziemu di siguru a lege Neuwirth di u 1967 chì ci hà permessu di campà a nostra vita sessuale in un modu serenu è rispunsèvule. 
Vulemu incù st’articulu solu favvi capisce chì u fattu di prutegesi hè dinù un’affare d’omu. N'avemu una techja di i toni muralizatori, di i cunsigli sbagliati di i duttori è di i ghjudizi in generale. 
Ghjè forse ancu per quessa chì a Corsica hè a regione induve u ricorsu à l’IVG per e minore ghjè unu di i più alti di Francia (15,3%) ! Da riflette quantunque… 
Bon è s'è vo avete sempre dumande nant’a à cuntracezzione è n’avete una techja di i duttori "machò" pudete sempre anda à vede u situ di Martin Wrinkler (&lt;3) 
À a prussima ! 
*Bon bon bon, u dirittu di votu datu à e veduve ch’ùn avianu figlioli (masci attenzione,!) di più di 15 anni…
    </p>
    <p>
     Fonte :   Carte de France des interruptions volontaires de grossesse 
Santé, conditions de vie : Maternité, IVG (INSEE)
    </p>
   </div>
  </body>
 </text>
</TEI>
