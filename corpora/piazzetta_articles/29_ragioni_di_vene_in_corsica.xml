<TEI>
 <teiHeader>
  <fileDesc>
   <titleStmt>
    <title>
     29 ragioni di vene in Corsica
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/vacances-corse/"/>
     <date>
      Thu, 26 Mar 2015 00:09:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    29 ragioni di vene in Corsica
   </head>
   <div type="excerpt">
    <p>
     U situ BuzzFeed hà publicatu un articulu intitulatu "30 raisons de ne jamais aller en Corse". Ah iè ? Eccu a nostra risposta.
    </p>
   </div>
   <div type="content">
    <p>
     Ci tuccava à risponde à sta pruvucazione di BuzzFeed. 
A Corsica, u so mare turchinu, i so paesi inalpellati, i so abitanti autentichi, e so tradizione, u so paisaghju di carte pustale, a so natura priservata ? 
Iè ? Veramente ? Site siguri ? 
Eccu 29 ragione di vene in Corsica.
    </p>
    <p>
     1. In Corsica, avemu u rispettu di a natura è sapemu priservalla.
A Corsica hè a regione induv'ellu ci hè u più rumenzulaghji salvatichi (quì in Ruglianu, qualchì annu fà).
    </p>
    <p>
     2. Avemu sappiutu priservà u nostru liturale (ùn semu micca conni cum'è l'altri, noi).
Portivechju Portovèque. (Ritrattu F3)
    </p>
    <p>
     3. Avemu sappiutu priservà a nostra originalità.
In Balagna. (Ritrattu : Léa Pieri)
    </p>
    <p>
     4. È avemu assai gustu per l'architettura.
Periferia d'Aiacciu. (Ritrattu : U Quercitacciu)
    </p>
    <p>
     5. À u mare, ci hè a piazza. Venite puru !
A Balagna d'agostu. (Ritrattu : U Quercitacciu)
    </p>
    <p>
     6. Serete sempre ricevutu bè.
    </p>
    <p>
     7. I Corsi, un populu muntagnolu ? Oghje 80% di a pupulazione stà in piaghja.
Periferia di Bastia. (Ritrattu : Altissimage)
    </p>
    <p>
     8. In Corsica, ci hè tuttu cum'è in Francia. In veru.
Prugetti cusì, ùn si ne vede mancu più in China. (Situ di F3)
    </p>
    <p>
     9. Ci sò sempre vechji Corsi chì campanu à l'antica. Ma sò "made in China" anch'elli.
Corti.
    </p>
    <p>
     10. A Corsica, regione chì conta u più supermercati. "La plus proche des îles lointaines" ?
Supermarket Lady, opera di Duane Hanson.
    </p>
    <p>
     11. Quist'annu, l'animali anu decisu d'esse bravi. Ma ùn ci vole micca à circalli.
Capàndula, Capicorsu.
    </p>
    <p>
     12. Simu attaccati à e nostre tradizione. Quì, un pagliaghju di u futuru.
In Piaghja.
    </p>
    <p>
     13. Ci vole à piglià appena d'altura per piglià cuscenza di a bellezza di i nostri lochi.
Periferia di Bastia. (Ritrattu : Altissimage)
    </p>
    <p>
     14. Quandu vi diciamu ch'in Corsica avà, ci hè tuttu cumu in Francia...
Padulella.
    </p>
    <p>
     15. Passate per Aiacciu ? Ùn mancate di visità u Vaziu.
Ritrattu lesrapacesdecorse.skyrock.com
    </p>
    <p>
     16. Ai i soldi ? Vai è comprati una casa in Cavaddu. Noi, ùn avemu micca u dirittu d'andacci.
    </p>
    <p>
     17. In Capicorsu ? Ùn mancate l'usina di tigliu di Cànari (ça devait créer des emplois).
Ritrattu F3.
    </p>
    <p>
     18. Quì, ci hè sempre statu u rispettu di u turìsimu.
    </p>
    <p>
     19. Da per tuttu.
    </p>
    <p>
     20. U clima hè sempre bonu.
    </p>
    <p>
     21. Cunniscite "Les Dents de la mer" ? Ebbeh Spielberg hà avutu l'idea passendu e so vacanze in Corsica.
Situ di F3.
    </p>
    <p>
     22. Era immatriculatu in "75".
    </p>
    <p>
     23. Ma bella sigura chì Valls è Barbier anu ragiò. Simu viulenti è avemu trasmessu a nostra gattivezza à i nostri animali.
    </p>
    <p>
     24. Avemu ritenutu a lezzione di ciò ch'ellu ùn ci vulia micca à fà. In Spagna per esempiu, stu generu d'affare ùn si face più dapoi 30 anni.
Prupià. (Ritrattu : U Levante)
    </p>
    <p>
     25. Eppò quì, si pò cuntà nant'à u Statu per fà rispettà a lege liturale.
Cavaddu.
    </p>
    <p>
     26. L'orrori ùn sò micca solu una spezialità di a piaghja. Ci n'hè dinù in muntagna.
Nebbiu.
    </p>
    <p>
     27. Andate in un bar o un risturante tìppicu. S'è vo ùn truvate ch'è "bars lounge" è affari cusì, hè normale. Ci piace troppu di diventà cum'è l'altri.
Fiure di l'album Ziu Memè, di Gambini è Lacombe.
    </p>
    <p>
     28. Tastate u nostru bonu figatellu di l'estate. È u brocciu si manghja d'agostu (dumandate di preferenza un "broutch")
    </p>
    <p>
     29. Corsica ? Seine-et-Marne ? Califurnia ? Ma nò, a Corsica ùn hè veramente micca un paese cum'è l'altri. Ùn cunnosce micca l'uniformizazione è avemu sappiutu mantene e nostre tradizione è a nostra identità. Ùn hè cusì ?
(Ritrattu : Altissimage)
    </p>
   </div>
  </body>
 </text>
</TEI>
