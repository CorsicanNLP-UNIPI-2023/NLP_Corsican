<TEI>
 <teiHeader>
  <fileDesc>
   <titleStmt>
    <title>
     E più grosse emuzioni di u Sporting
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/sc-bastia/"/>
     <date>
      Tue, 01 May 2012 00:59:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    E più grosse emuzioni di u Sporting
   </head>
   <div type="excerpt">
    <p>
     Esse sustenidore di Bastia vole dì suppurtà centinaie di macciacci, d'inghjustizie è di culpacci. Ma ci hè dinù qualchì mumentu di gioia. Eccu u best of. Ci scambia di a suppa di musu...
    </p>
   </div>
   <div type="content">
    <p>
     È hè per via di sti mumenti chì u Sporting hè più chè u club. 
Allora ch'ellu serà forse da quì à pocu campione di L2 (l'ultima volta era in u 1968), ci semu dumandati chì sò state e più grosse emuzioni risentite, in tantu chè sustenidore. 
Da Philippe Gottardi à Claude Papi, passendu pè Yves Mangione è Antò Drobnjak, eccu e 17 più grande gioie chì anu fattu a storia di stu club appena speziale. 
Di siguru, ùn pudete micca esse d'accussentu... À voi d'arricchisce stu classamentu in i cummenti.
    </p>
    <p>
     17. Bastia - Martigues 2-1 (cuppa di Francia 1990-91)
Un arbitru calamitosu hè un bonu ingrediente per un maccione. Quellu di stu Bastia - Martigues di cuppa di Francia 1990-91 ùn firmerà micca in a storia, ma fù una partita ricca in emuzioni chì muscanu u futbol di l'anni 90 : Pounewatchy, cazzotti, calci è arbitru impauritu chì fischja un penalty nant'à César Nativi à l'ultima segonda sott'à a pressione di i bastiacci è di pùblicu. 
Era bè, u futbol senza i soldi è senza Thiriez... 
http://www.dailymotion.com/video/x53h18_bastia-martigues-90-91-un-match-a-l_sport
    </p>
    <p>
     16. Bastia - GFCA 3-1 (1986-87)
Un picculu derby à i tempi di a D2. Un certu Pierrot Bianconi... E fiure si passanu di cummentu. 
http://www.dailymotion.com/video/xlbnj6_sc-bastia-gfca-l-exploit-de-pierrot-bianconi_sport
    </p>
    <p>
     15. Bastia - OM 4-1 (2003-04)
Mette 4 buts à l'OM hè sempre un grande mumentu, ancu quandu Chimbonda ghjucava à u Sporting. 
http://www.dailymotion.com/video/x202xl_bastia-om-la-gifle_sport
    </p>
    <p>
     14. Monaco - Bastia 0-1 (2011-12)
Una vittoria in luni sera à 4 minuti di a fine davant'à 1000 Corsi chì anu fattu u viaghju, sapendu chì u Sporting ùn vince mai in i grandi mumenti currisponde à una vittoria in finale di a cuppa di mondu, per noi chì semu abituati à soffre. 
http://www.dailymotion.com/video/xon656_j23-as-monaco-sc-bastia-le-but-avec-frequenza-mora_sport
    </p>
    <p>
     13. Bastia - Metz 1-0 (1995-96)
A Francia di Thierry Roland ùn parla chè di u Metz di Pirès è Pouget, leader di D1 nanzu di vene in Furiani. Purtantu, serà un but di l'eternu Antò Drobnjak à 2 minuti di a fine chì infiammerà à Furiani, pienu à tappu sta sera... 
http://www.dailymotion.com/video/x691tb_bastia-metz-1-0_sport
    </p>
    <p>
     12. Nizza - Bastia 0-1 (cuppa di Francia, 1991-92)
U spiazzamentu u più caòticu dapoi Torino, un battellu di a SNCM messu in pistìcciuli, una tribuna di Nizza arruvinata (serà chjosa dopu à stu macciu), più di 100 bombe agrìcule nant'à u terrenu, un ghjucadore nizzardu abbambanatu da una di ste bombe... tandu u ballò ùn era micca veramente un sport. 
Vittoria 1 à 0 cù una reta di Piotr Rzepka. Di Fraya è Mangione sò in quarti di finale.
    </p>
    <p>
     http://www.dailymotion.com/video/x1dcsj_nice-bastia-coupe-de-france-92-2_sport  http://www.dailymotion.com/video/xwrcu_5000-bastiais-a-nice-cdf-92_sport  http://www.dailymotion.com/video/x1ddki_nice-bastia-coupe-de-france-92-1_sport
    </p>
    <p>
     11. Bastia - Reims 1-0 (2011-2012)
But miraculosu di Khazri à u 91u minutu. È a Corsica sana torna à sunnià di L1... Semu di ritornu ? 
http://www.dailymotion.com/video/xosw27_j24-sc-bastia-stade-de-reims-frequenza-mora-l2-saison-2011-2012_sport
    </p>
    <p>
     10. AC Aiacciu - Bastia 0-1 (2009-2010)
Bastia hè muribondu. In l'ultimi di u classamentu, u Sporting si batte per ùn more è per salvassi in L2. U macciu ùn hè micca arangiatu è a vittoria strappata 1 à 0 face sperà torna appena. Tamanta gioia per sta sola vittoria fora di casa quist'annu. 
Ma ùn si puderà evità a falata in National... 
http://www.dailymotion.com/video/xcteki_ac-ajaccio-sc-bastia-le-resume-plan_sport
    </p>
    <p>
     9. Lens - Bastia 1-3 (2011-2012)
J27 - RC Lens / SC Bastia - Frequenza Mora - L2... par   Un macciu sott'à pressione dop'à l'affare Cichero à l'andata. Si Lens vince, volta in a corsa à a cullata. Ma u Sporting mette 3 buts in 10 minuti, sinònimi di L1 per i turchini. Strana visione d'un stadiu tamantu, cun 20.000 cumplettamente silenziose è 300 bastiacci scatinati. Ùn semu talmente micca avvezzi à a vittoria... 
http://www.sc-bastia.net/v4/?p=14571
    </p>
    <p>
     8. Lyon - Bastia 0-1 (Cuppa di a Liga 2000)
Lyon_bastia_2000_coupe _de_la_ligue_pruneta par minigalloni  Quarti di finale di a Cuppa di a Liga in Liò. L'OL hè campione di Francia è torce tutti i so avversarii. Bastia ellu ùn hà mai vintu fora di Furiani quist'annu. Frédéric Née marca in u primu tempu ma l'OL di Sonny Anderson punta forte. À l'ultima segonda (92 esimu minutu !) l'arbitru fischja un penalty pè a squadra d'Aulas. Stumacati, anderemu dunque à e prulungazioni... Ma Eric Durand caccia u tiru di Tony Vairelles. Jean Pruneta pienghje... 
http://www.dailymotion.com/video/x301c5_lyon-bastia-2000-coupe-de-la-ligue_news
    </p>
    <p>
     7. Bastia - Nancy 0-0, 3-0 ap. (cuppa di Francia 1991-92)
Quarti di finale di a cuppa. Bastia in D2 riceve u Nancy di Zavarov, Zitelli è Vairelles tandu in D1. Zeru à zeru dopu à 120 minuti. Bruno Valencony caccia tutti i penaltys in un'ambianza sudamericana indescrittibile... 
http://www.youtube.com/watch?v=paeFUdT5R-g
    </p>
    <p>
     6. Bastia - Monaco 2-2 (1994-95)
Un arbitru chì face n'importa scatena sempre u pùblicu. Unu di i macci i più surrealisti in Furiani. Tandu Bastia perde sempre in casa soia è si dirige versu a falata in D2. Ma De Pandis fischja tuttu pè Monaco, è nunda per u Sporting. 
2 à 0 pè Monaco, incidenti, invasioni è rivuluzione nant'à u terrenu... L'arbitru face arrestà u macciu in un'ambianza ostile. U publicu surreccitatu face 20 volti a "olà" allora chì i ghjucadori sò in i spugliatoghji è tandu ùn si sà si a partita hà da ripiglià. 
Ripiglierà, è u Sporting vulterà à 2 à 2 in un'ambianza tremenda. Bilanciu : terrenu suspesu, macciu persu... Ma u Sporting ùn perderà mai più in Furiani quella stagione. 
http://www.dailymotion.com/video/x50tvz_bastia-monaco-saison-1994-1995-le-f_sport
    </p>
    <p>
     5. Bastia - Steaua Bucarest 3-2 (cuppa UEFA 1997-98)
Bastia manca u so macciu è perde in furia 2 à 0 contrà u Steaua di Lacatus. Ma a rivolta sona in a segonda parte per vultà à 2 à 2 cun duie rete di Prince, eppò 3 à 2 cun Mendy... Più chè un but è u Sporting hè qualificatu. Tuttu Furiani ci crede, mughja, punta cum'è mai... I ghjucadori di Bucarest ùn capiscenu più nunda è ùn sanu più induv'elli stanu di casa. 
Ma a partita finisce cusì. U Sporting hè eliminatu ma stu macciu entra in a legenda. 
http://www.dailymotion.com/video/x8uid7_sc-bastia-steaua-bucarest-coupe-uef_sport
    </p>
    <p>
     4. Bastia - Nancy 1-0 (1993-94)
Una capata di Laurent Casanova manda u Sporting in L1 dop'à tanti anni di strazi è dui anni solu dopu à a catastrofa. Record di cartucciate in Corsica sta notte... 
http://www.dailymotion.com/video/x2rpfe_25-mai-1994-bastia-retrouve-la-d1_sport
    </p>
    <p>
     3. Bastia - Créteil 2-1 (2010-2011)
J39 - SC Bastia / US Creteil - Les buts par... par SportingClubBastia  Una vittoria è u Sporting serà campione. Ma Créteil ùn vole sente nunda è a partita ferma à 1 à 1. Fermanu 10 segonde à ghjucà. Una volta di più, u Sporting passa à cantu à una grande occasione. Cum'è sempre... 
Ma Sylla segna una rete venuta da ùn si sà induve è Furiani si libereghja di tanti traumatisimi è di frustrazioni accatastati durante anni è anni. Cù Hantz, Bastia ùn hè più a squadra di i macciacci è ritrova a L2. 
Record di decibeli arregistratu nant'à u but di Sylla. È tuttu què ùn hè chè terza divisione... 
http://www.dailymotion.com/video/xilq6q_j39-sc-bastia-us-creteil-le-resume-national-champion_sport
    </p>
    <p>
     2. Bastia - St Etienne 2-1 (finale di a cuppa di Francia)
Solu trufeu vintu da una squadra corsa. Roger Milla è Louis Marcialis entrenu in a storia.
    </p>
    <p>
     1. Torino - Bastia 1-2 (UEFA 1977-78)
Nunda chè u synthé di Vangélis vi dà a carne pulina. Johnny Rep, i guanti rossi di Krimau in a neve è Castellini n'en revient pas...
    </p>
    <p>
     Fora di categuria : Bastia - Grasshopers Zurich 1-0 (UEFA 1977-78)
Ùn hè micca tutti l'anni chì un but manda u Sporting in finale di una cuppa d'Auropa. Claude Papi ùn hè micca un umanu, hè un diu.
    </p>
   </div>
  </body>
 </text>
</TEI>
