<TEI>
 <teiHeader>
  <fileDesc>
   <titleStmt>
    <title>
     A playlista di Pasquale Paoli
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-playlista-di-Pasquale-Paoli_a1913.html"/>
     <date>
      Mon, 14 Jul 2014 00:56:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A playlista di Pasquale Paoli
   </head>
   <div type="content">
    <p>
     Casata : Paoli. Nome : Antone Filippu Pasquale. Età : 29 anni. Prufessione : Capigenerale di a Nazione Corsa. 
Era u 14 lugliu 1755 (ma quessa avà a sapete). 
È cumu ùn ci hè nunda di megliu ch'è appena di musica pè rendeli omagiu, eccu a playlista di tonton Pasquale.
    </p>
    <p>
     Canta u Populu Corsu - A Palatina
A Palatina (o Pasqualina) ùn si sà nè u nome di quellu(a) chì l'hà scritta, nè u nome di quellu(a) chì l'hà cumposta. Parechji gruppi l'anu cantata nanz'à Canta u Populu Corsu, ma nunda di megliu ch'è l'interpretazione di Natale Luciani, Ghjuvanpaulu Poletti è Ceccè Buteau una sera in Arghjusta Muricciu à u principiu di l'anni 80 
Per lu Capu Naziunale  Appruntate li truffei  I furdani à sei à sei  Anderanu à tumbulà  È dumane à lu Cunventu  U vulemu incurunà.
    </p>
    <p>
     L'Arcusgi - L'Arcusgi di Pasquale
Aspettendu a rivincita di Ponte Novu... 
U sonu di u culombu introna la Custera  Ci chjama lu ribombu sott’à a cara bandera  Vicinu hè lu nemicu per piglià la Nazione  A retita di l’anticu ci dà mille ragione
    </p>
    <p>
     I Chjami Aghjalesi - Borgu
Ci hè statu Ponte Novu, ma nanzu, ci hè statu a concia di U Borgu. 
Un generale fù mandatu quì  In Bastia pè tumbà è ferì  Stu conte scemu chì vulia fà  Dumà lu populu di Pasquà.
    </p>
    <p>
     U Culombu
Canta u populu corsu - U culombu par lili20b  Cumpostu da Petru Rocca in u 1937, successu di l'anni 70. Custì cantatu da Canta u Populu Corsu. 
"Disceta la speranza  A voce di culombu  Chjama di u so ribombu  A santa Libertà"
    </p>
    <p>
     Diana di l'Alba - A concia di Luigi Piombu
In l'ultimu dischettu di Diana di l'Alba. 
"Mai mai nisun statu  Ci hà fattu ghjimbà lu capu  Mai mai nisun statu  Ci ferà ghjimbà lu capu !" 
Pigliati què, o Valls.
    </p>
    <p>
     I Campagnoli - Omi di a storia
"Ma di quella storia,  Ùn si, ùn si ne sente" canta u gruppu. 
È ci n'hè chì ùn volenu sempre micca sentene parlà.
    </p>
    <p>
     Diana di l'Alba - 1769
Ah ! Sì Pasquale ùn avia messu in postu i mercenarii tedeschi nant'à quellu ponte...
    </p>
    <p>
     I Chjami Aghjalesi - Guerrieri
Bon d'accordu, ùn ci hè nisuna menzione à Pasquale Paoli in sta canzona. Ma ùn face nunda. 
"Fissanu un puntu luntanu, a vittoria chì s'avvicina  U nemicu soffrerà sterperanu u so locu  Pè di qual'hè u maestru, diceranu cù u focu  Fissanu un puntu luntanu, a vittoria chì s'avvicina."
    </p>
    <p>
     I Voci di a Gravona - Circinellu
Dumenicu Leca di Guagnu dettu Circinellu, era un prete paulistu accanitu è animatore di a resistenza in a pieve di Vicu, dop'à Ponte Novu. Hà ghjuratu d'ùn rendesi micca à i Francesi, è hà tenutu a so prumessa. 
Anch'ellu si merita u so picculu omagiu nant'à sta pagina, nò ?
    </p>
    <p>
     Canta u Populu Corsu - Corsica Nostra
Canta u Populu Corsu - Corsica Nostra par apiazzetta  "Parla di Paoli, di i so guerrieri  Sopra à le cime è le fruntiere  Di Ponte Novu canta la gloria  Ci porta à l'arme, ci porta à more 
Corsica nostra, terra d'eroe,  Rizzati libera, falla per noi,  Portanu u nome di libertà,  I to figlioli pronti à marchjà,  Portanu u nome di libertà  I to figlioli pronti à luttà" 
Ghjuvanpaulu Poletti hè un tippone.
    </p>
   </div>
  </body>
 </text>
</TEI>
