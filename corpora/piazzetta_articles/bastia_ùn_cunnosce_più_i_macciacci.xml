<TEI>
 <teiHeader>
  <fileDesc>
   <titleStmt>
    <title>
     Bastia ùn cunnosce più i macciacci
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Bastia-un-cunnosce-piu-i-macciacci_a1294.html"/>
     <date>
      Tue, 13 Mar 2012 19:54:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Bastia ùn cunnosce più i macciacci
   </head>
   <div type="excerpt">
    <p>
     Dapoi Hantz, u Sporting ùn perde più in i grandi mumenti. Face bizarru, ùn eramu micca abituati à cunnosce a vittoria...
    </p>
   </div>
   <div type="content">
    <p>
     Per a generazione di i menu di 40 anni, u Sporting hè a squadra chì perde sempre in e grandi occasioni, è tuttu ci purtava à pensà chì u scontru trà Lens è u Sporting saria una volta di più un macciacciu. 
Prima chì Lens vulia a so rivincita nant'à l'andata in Furiani chì s'era mal passatu, à colpi di calci è di pugni. Gabriel Cichero hè statu suspesu ... per avè messu un calciu è rottu u mustacciu d'un dirigente bastiacciu. Jean-Louis Garcia l'intrenore di Lens parlava di rivìncita : "On ne peut pas oublier qu’un garçon comme Gabriel Cichero, que nous apprécions tous, a dû retourner dans son pays et résilier son contrat avec le Racing club de Lens parce qu’il a pris six mois de suspension suite aux incidents à Furiani.(...) C’est une rencontre que l’on a eu beaucoup de mal à digérer et qui a eu des conséquences très négatives sur les trois-quatre confrontations qui ont suivie. Ce sera dans un coin de notre tête et il y aura un sentiment de revanche." 
I nurdisti vulianu a so vittoria cum'è mai è i sustenidori anu cantatu u so cantu à a gloria di Cichero, trà a so "Marseillaise lensoise " è Les Corons di Pierre Bachelet. 
Dopu chì u stadiu Félix-Bollaert ùn riesce mai à i Corsi. U Sporting hè abituatu à e chjibe è l'ultima vittoria ricolla à 1978. 
Infine chì à ogni volta chì u Sporting era in statu di francà un passu, à ogni macciu impurtante, i Bastiacci anu sempre fiascatu... Ma què, era nanzu à Hantz. 
A seguita, a cunniscite. El-Azzouzi, Rothen, Maoulida, 3 rete è un stadiu sangue è oru silenziosu è mutu induv'elli si sentianu i 450 sustenidori turchini. Ma u megliu hè di sente i cummenti di Jean Pruneta  
Allora, serà veramente finitu u tempu di i macciacci ?
    </p>
    <p>
     J27 - RC Lens / SC Bastia - Frequenza Mora - L2... par SportingClubBastia
    </p>
    <p>
     Un bellu paisaghju di u Nordu.
    </p>
    <p>
     A lucalità di Loos-en-Gohelle, ma forse ci vole à prununzià Loose en Gaule. Un segnu ?
    </p>
    <p>
     U famosu ottellu Carlton di Lille, locu apreziatu da DSK è u so amicu Dédé la Saumure
    </p>
    <p>
     Sta sera era Felice Bollartu.
    </p>
    <p>
     But à Bollaert !
    </p>
    <p>
     Vittoria nant'à e terre di Roger Boli, Robbie Slater, Jean-Marc Adjovi-Boco, Eric Sikora...
    </p>
   </div>
  </body>
 </text>
</TEI>
