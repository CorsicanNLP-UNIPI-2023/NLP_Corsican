<TEI>
 <teiHeader>
  <fileDesc>
   <titleStmt>
    <title>
     Perchè ci vole à infuttesine
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Perche-ci-vole-a-infuttesine_a1665.html"/>
     <date>
      Sun, 12 Jan 2014 12:29:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Perchè ci vole à infuttesine
   </head>
   <div type="excerpt">
    <p>
     Un sketch nant'à Canal+ crea guasi di più indignazione chè l'affare di u cane Whisky.
    </p>
   </div>
   <div type="content">
    <p>
     Veuillez installer Flash Player pour lire la vidéo
La Nouvelle Edition du 09/01 - L'instant Barré
U so nome hè Pierre-Emmanuel Barré. In l'emissione La Nouvelle Edition di Canal+ tene una cronaca induve interpreteghja un "sale con" (hè u nome di u so spettaculu). 
Cunsiste à tene i prupositi d'un connu. Cìnicu, antipaticu, bestia, razzistu, omoffobu, misòginu... un connu dunque. È a face cun tutti. È francamente certe volte face ride. 
È quand'ellu li tocca à parlà di i Corsi, hè una successione di clichés. Di conni dunque postu chì u so rollu hè d'esse un beauf. Bon d'accordu, si pò truvà ch'ellu ùn face micca ride, ch'ellu casca in a facilità, ch'ellu ùn hà talentu. 
Allora nant'à Facebook dapoi trè ghjorni ùn si parla più chè di què. Hè u ritornu di l'indignati. Ancu quelli chì ùn si sentenu mai per difende a Corsica si discetanu per parte in cruciata contr'à u razzisimu anti-corsu. 
È perchè ùn ci n'infutteriamu micca ? 
Ùn hè chè un sketch induve stu cummediante ghjoca u rollu d'un beauf. Si pò pensà ch'ellu hè mal fattu, ma ùn hè chè un sketch d'un picculu umuristu. 
Averemu da parte in "cruciata virtuale" una volta di più, per st'omu ? 
Una settimana fà, u Conseil constitutionnel, sapete "les sages", i tercani di u Statu, i guardiani di u tempiu di Ripublica, quelli chì sò sopr'à tutti, elli, ci anu stupatu in faccia. 
Per chì riazzioni ? 
Puchissime... 
È sì, in fine di contu, eranu i liceani (chì tuttu u mondu ghjoca à a risa d'altronde...) chì avianu ragiò di falà in carrughju ?
    </p>
   </div>
  </body>
 </text>
</TEI>
