<TEI>
 <teiHeader>
  <fileDesc>
   <titleStmt>
    <title>
     U misteru di u vechju di u "tireur fou"
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-misteru-di-u-vechju-di-u-tireur-fou_a1640.html"/>
     <date>
      Mon, 18 Nov 2013 22:18:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U misteru di u vechju di u "tireur fou"
   </head>
   <div type="excerpt">
    <p>
     Mentre chì quellu chì tuttu u mondu chjama avà u "tireur fou" corre sempre, un'altra dumanda si pone. Chì face u vechju cù una canna daretu à ellu ?
    </p>
   </div>
   <div type="content">
    <p>
     U tontu di e fucilate parigine hè sempre in libertà è ùn si sà sempre nunda d'ellu. 
Ma ci hè un altru misteru chì si piatta in e fiure di e camerà di surveglianza di BFM. Fidighjate bè. Allora chì u scemu armatu hè in traccia di mustrà u so fucile à tuttu u mondu, si vede un vechjatellu chì si ne và, pianu pianu, cù a so canna. 
Purtantu, si vede bè nant'à u filmettu ch'ellu si trova nasu à nasu cù u tontu. 
Quale serà statu stu vechjettu ? Nant'à e rete suciali ci simu posti a dumanda. Per certi saria u veru cerbellu di sta sturiaccia, un generu di "Keyser Söze". Per d'altri un eroe chì ùn hà paura di nunda. 
O forse un vechju appena sordu chi ùn hà intesu è vistu nunda... 
Qual'hè chì sà...
    </p>
   </div>
  </body>
 </text>
</TEI>
