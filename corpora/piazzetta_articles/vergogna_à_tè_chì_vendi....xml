<TEI>
 <teiHeader>
  <fileDesc>
   <titleStmt>
    <title>
     Vergogna à tè chì vendi...
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Vergogna-a-te-chi-vendi_a1026.html"/>
     <date>
      Tue, 08 Feb 2011 22:49:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Vergogna à tè chì vendi...
   </head>
   <div type="excerpt">
    <p>
     "Scambia maglietta di Claude Papi contr'à quellu di l'Equipe de France"...
    </p>
   </div>
   <div type="content">
    <p>
     Eccu l'annunziu ch'ellu si pudia leghje in u settimanale Corse-Hebdo. 
Adimettite chì u sìmbulu hè forte è hè siguramente u segnu di i nostri tempi. Sbarazzassi di u nostru passatu, di ciò chì face a nostra identità, di ciò ch'è no semu... per qualcosa di francese. 
Si puderia avvicinà a simbòlica di stu gestu cun pienu d'altre cose : lingua, cultura, identità, manera d'esse, di pensà, di cantà, di manghjà... Senza parlà di quelli chì si vendenu case è terreni à fresteri. 
Vergogna à tè chì vendi a terra hè una canzona di Canta u Populu Corsu chì hà 25 anni, ma hè più ch'è mai d'attualità. 
D'accordu, semu in u duminiu di l'affettivu è di u simbòlicu, ùn hè ch'è un annunziu di Corse-Hebdo. Ma a so lettura face male, nò ?
    </p>
   </div>
  </body>
 </text>
</TEI>
