<TEI>
 <teiHeader>
  <fileDesc>
   <titleStmt>
    <title>
     A carta di a Corsica di l'amirale Piri Reis
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-carta-di-a-Corsica-di-l-amirale-Piri-Reis_a2510.html"/>
     <date>
      Thu, 19 Jan 2017 01:29:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A carta di a Corsica di l'amirale Piri Reis
   </head>
   <div type="excerpt">
    <p>
     À u seculu XVI, l'amirale turcu Piri Reis si lancia in a realizazione d'una carta di u mondu. A so rapresentazione di e coste è di l'isule di u Mediterraniu hè a più bella è a più cumpletta di a so epica.
    </p>
   </div>
   <div type="content">
    <p>
     Piri Ibn Haji Mehmed dettu "Piri Reis" ("reis" vole dì "cummandante" in turcu) fù un capitanu famosu di l'imperu ottomanu.
    </p>
    <p>
     Ma s'hè fattu cunnosce sopr'à tuttu per a so opera di cartugrafia. Era passiunatu pè e carte è e cullezziunava. À partesi da quesse, hà scrittu un librone chjamatu "u libru di u mare" (Kitab-ı Bahriye) trà u 1511 è u 1521. 
Ricensa in detagliu i porti, golfi, cale, coste, bocche è isule di u Mediterraniu ma ci si trova dinù infurmazione nant'à i populi è i paesi cunnisciuti.
    </p>
    <p>
     Opera di sintesi trà e culture orientale è occidentale, u libru hè cunsideratu cum'è unu di i più famosi purtulani è atlanti marini di u so seculu.
    </p>
    <p>
     Frà e numerose carte belle è culurite, ci si trova ben'intesu a Corsica :
    </p>
    <p>
     Hè l'alfabetu arabu chì hè utilizatu per scrive i nomi di locu. Ma ùn ci vidite nunda di male hein ! Ùn vale a pena di dì ch'è no semu per l'islamizazione di a Corsica.
    </p>
   </div>
  </body>
 </text>
</TEI>
