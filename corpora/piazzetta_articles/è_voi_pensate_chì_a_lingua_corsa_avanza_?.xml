<TEI>
 <teiHeader>
  <fileDesc>
   <titleStmt>
    <title>
     È voi pensate chì a lingua corsa avanza ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/E-voi-pensate-chi-a-lingua-corsa-avanza_a2590.html"/>
     <date>
      Fri, 19 May 2017 10:42:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    È voi pensate chì a lingua corsa avanza ?
   </head>
   <div type="excerpt">
    <p>
     E rete suciale di i militanti di a lingua si sò infiarate eri. A bomba hè venuta da un ducumentu d'infurmazione distribuitu in un cullegiu di Bastia. À prupositu di a scelta di u corsu in LV2, a direzzione dice chì "ce choix est déconseillé pour la poursuite d'études universitaires". Ma più ch'è tuttu, sta storia ci mostra à chì puntu u statutu di a lingua hè debbule è a strada à fà hè torna longa. Innò, "nos idées n'ont pas gagné".
    </p>
   </div>
   <div type="content">
    <p>
     Un ducumentu chì marca male
Ci sò mumenti induv'elle piccianu e rete suciale. Eri dopumeziornu, u ducumentu chì hà messu u focu hè questu quì :
    </p>
    <p>
     Distribuitu à u culleghju Giaraud. Mancu firmatu. Ùn pudemu lascià passà què. Chì Vergona #l8bgua corsa lingua vivan pic.twitter.com/nkzgX86RFe
— Dumè Delporto (@DumeDelporto) 18 mai 2017
    </p>
    <p>
     Chì rapresentazione pè a lingua ?
Di siguru, fà passà un ducumentu officiale, per iscrittu, chì presenta u corsu cum'è un prublema pè fà i studii, marca male. 
Chì ponu risente e famiglie è i zitelli quand'ellu si presenta u corsu cum'è un pesu ? Chì rapresentazione s'anu da custruisce ind'è quelli chì anu ricevutu stu bigliettu ? 
Cumu serà ch'ella caschi sempre nant'à u corsu, è mai nant'à un'altra materia ? Cumu serà ch'ellu ùn sia sempre u corsu chì sia disprezzatu ? Perchè ne simu sempre quì ? 
L'affare hà dà rinfurzà dinù chì l'istituzione ùn facenu nunda pè a lingua.
    </p>
    <p>
     E rete suciale s'infiaranu
A nutizia spartuta, e rete suciale scaldanu.
    </p>
    <p>
     Distribué à certains élèves du collège Giraud de #Bastia ?! Da sparte ! #linguacorsa @ctcorse @Cita_Bastia pic.twitter.com/YKg3J1ZOYk
— Veranu Corsu (@veranu_corsu) 18 mai 2017
    </p>
    <p>
     Lingua corsa pestifera in casa soia https://t.co/Bq9O3RUtoa
— uRibombu.corsica (@uribombu) 18 mai 2017
    </p>
    <p>
     Selon un texte diffusé au collège Giraud de Bastia, la langue corse est une entrave. Relisons Eugène Mannoni pour observer le contraire. pic.twitter.com/s1iomd5CFj
— Eugène FX Gherardi (@GeniuGherardi) 18 mai 2017
    </p>
    <p>
     Ayant fait Corse LV2 en 1e et terminale (pas de LV3), ça ne m'a pourtant pas empêché de faire une prépa à Paris (H4) et de rentrer à l'X. https://t.co/Er0REQKsIR
— Guillaume Guidoni (@guidonig) 18 mai 2017
    </p>
    <p>
     Insignamentu di a lingua corsa : u mo cumunicatu ⤵️ pic.twitter.com/4FCY3AIlPr
— Jean-Guy Talamoni (@JeanGuyTalamoni) 18 mai 2017
    </p>
    <p>
     A lingua corsa, un ponte ver'di e lingue rumaniche
Ch'ella sia chjara : si tratta di sceglie u corsu in LV2. È simu d'accordu per dì ch'ellu hè peccatu di lascià da cantu una lingua rumanica. 
A lingua corsa hè una ricchezza chì permette d'apresi nant'à u mondu rumanicu. 
In cullegiu è in liceu, studià u corsu in più di u spagnolu o u talianu piglia tuttu u so sensu. L'amparera di e lingue diventa più faciule, una materia arricchisce un'altra, si custruiscenu ponti.
    </p>
    <p>
     U principale si scusa
Subbitu dopu, u principale s'hè scusatu. À Corse-Matin di u 19/05 ricunnosce chì "la formulation est extrêmement maladroite" è insiste : "j'invite les élèves à maintenir l'enseignement du corse, mais pas en tant que deuxième langue vivante. Car, malheureusement, ce choix pourrait, par la suite, leur barrer l'accès à certains cursus universitaires comme les classes préparatoires et BTS qui, sur le continent et parfois même dans l'île, requièrent des compétences dans deux langues étrangères."
    </p>
    <p>
     ERRARE HUMANUM EST : Les excuses et les explications de Pierre-Louis Belgodere, principal de Giraud. - https://t.co/y6uQC3yxTY
— uRibombu.corsica (@uribombu) 18 mai 2017
    </p>
    <p>
     U veru prublema : u statutu di a lingua
Purtroppu, chì serà u fondu di u prublema ? U malatu, o a malatia ? U cullegiu induv'ella hè accaduta, o u statutu di a lingua ? 
L'aviamu digià scritta quì trè anni fà quand'ellu c'era stata a storia di u certificatu medicale per dispensà un cullegiante di i corsi di corsu :
    </p>
    <p>
     Un primu casu d'allergia à a lingua corsa. Tutte e scuse sò bone per piantà i corsi... http://t.co/FShzmwIZfZ pic.twitter.com/OKAZJ2YSbo
— A Piazzetta (@aPiazzetta) 15 octobre 2014
    </p>
    <p>
     Fin'tantu chì sta lingua serà ozzionale, u prublema ùn serà risoltu. Si truveranu sempre sculari è parenti per avè menu ore di corsu, prufessori per dì chì u corsu hè menu impurtante, principali per caccià l'ore in i spartitempi.
    </p>
    <p>
     E rete suciale si rinfrescanu...
In liceu sò 10% i sculari à fà corsu.  A tramandera di a lingua tocca solu 3% di e famiglie. 
A strada hè torna longa è ùn tocca micca solu à a scola à pigliane cuscenza. 
In quant'à e rete suciale, dumane, si passerà à un'altru sughjettu.
    </p>
    <p>
     Eri, tuttu u mondu vulia difende a lingua corsa.Oghje, tuttu u mondu scrive in francese. Normale ?
— Lingua Corsa (@linguacorsa) 19 mai 2017
    </p>
   </div>
  </body>
 </text>
</TEI>
