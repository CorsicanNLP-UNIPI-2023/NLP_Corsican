<TEI>
 <teiHeader>
  <fileDesc>
   <titleStmt>
    <title>
     I battelloni chì inguffiscenu à Venezia
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/I-battelloni-chi-inguffiscenu-a-Venezia_a2468.html"/>
     <date>
      Fri, 23 Sep 2016 09:57:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    I battelloni chì inguffiscenu à Venezia
   </head>
   <div type="excerpt">
    <p>
     Un fotografu talianu vulia dinnunzià i battelli di crucera chì arruvinanu u paisaghju di Venezia. U merre di a cità hà pruibitu a mostra.
    </p>
   </div>
   <div type="content">
    <p>
     In Italia dinù ci hè u dibattitu trà difensori di l'ambiu è partigiani di u "iè ma capisci, ça va créer des emplois". Gianni Berengo Gardin hè un grande fotografu talianu chì hà vulsutu palisà u prublema di i battelloni chì scalanu in a più bella cità di u mondu. 
Hà chjamatu a so mostra di ritratti in neru è biancu "Mostri a Venezia". Dicenu i difensori di l'ambiu chì i battelloni sarianu periculosi per a salute di persone è a stabilità di l'edifizii. 
Da leghje dinù : Un navire de croisière à l'arrêt pollue autant qu'un million de voitures 
Certi dicenu chì ste nave alte di più di sessante metri arruvinerebbinu u paisaghju è u panorama di a cità. L'altri rispondenu chì hè bè per l'ecunumia. À ognunu di fassi a so opinione. 
Ma certe volte l'arte dirangia. À u merre di Venezia a mostra ùn li hè piaciuta. Era prevista in a so cità, ma l'hà pruibita. 
Da leghje : Paquebots géants : une exposition censurée à Venise
    </p>
   </div>
  </body>
 </text>
</TEI>
