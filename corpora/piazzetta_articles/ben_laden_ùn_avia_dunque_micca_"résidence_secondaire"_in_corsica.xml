<TEI>
 <teiHeader>
  <fileDesc>
   <titleStmt>
    <title>
     Ben Laden ùn avia dunque micca "résidence secondaire" in Corsica
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Ben-Laden-un-avia-dunque-micca-residence-secondaire-in-Corsica_a1092.html"/>
     <date>
      Tue, 03 May 2011 00:11:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Ben Laden ùn avia dunque micca "résidence secondaire" in Corsica
   </head>
   <div type="excerpt">
    <p>
     Una villà di lussu in un quartieru tranquillu, muri alti di sei metri è videosurveglianza : ùn semu micca ind'è Christian Clavier ma in Abbottabad, induve si piattava Ussamà.
    </p>
   </div>
   <div type="content">
    <p>
     A panetta hè dunque stata più forte ch'è Al-Qaida. Era Leon Panetta, u direttore di a CIA chì avia a respunsabilità di l'operazioni è chì hà sceltu di lampà u ben' di Ben Laden à u mare. 
Ussamà si piattava dunque in una casa presentata in tutti i media cum'è grande, esposta à u sole, lussuosa, vicina da un golf, in un quartieru burghese d'Abbottabad, cità tranquilla di Pakistanu. Guasi a descrizzione di a casa di Dalida di Marina di Fiori in Portovèk. 
Purtantu, si pudia pensa chì ellu dinù, cum'è tante è tante croce, averia avutu a so "résidence secondaire en Keurse" cum'è Bernard Kouchner, Titof, Muriel Robin o Philippe Gildas... 
Ma nò, hà sceltu u Pakistanu, cù u successu ch'ellu si sà. 
Dopu à u bellu matrimoniu di i bravi, eccu chì tocca à u capimachja di i gattivi di more... L'attualità hè scritta da i Bisounours o chè sta settimana ?
    </p>
   </div>
  </body>
 </text>
</TEI>
