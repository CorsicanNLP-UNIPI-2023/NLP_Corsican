<TEI>
 <teiHeader>
  <fileDesc>
   <titleStmt>
    <title>
     Un cumpradore nant'à dui ùn hè micca Corsu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Un-cumpradore-nant-a-dui-un-he-micca-Corsu_a1317.html"/>
     <date>
      Sun, 08 Apr 2012 16:53:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       betonisation_corse/
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Un cumpradore nant'à dui ùn hè micca Corsu
   </head>
   <div type="excerpt">
    <p>
     Vulete un alloghju novu in Corsica ? Avete una prubabilità nant'à duie di cumprà. È ancu...
    </p>
   </div>
   <div type="content">
    <p>
     « Quale hè chì compra l’alloghji novi in Corsica ? Una pressione massiccia di l’esteru ». 
Innò, ùn hè micca una fòrmula nant’à un affissu naziunalistu. Nò, cusì hè intitulatu un studiu ecunòmicu ricente nant’à u blog corse-economie.eu. 
S’ampara dunque chì 44% di l’alloghji novi in Corsica sò stati compri da acquistadori furesteri è chì a metà di quelli acquisti cuncernanu e famose residenze sigundarie, «record » francese indiscutèvule, luntanu davanti à a PACA è u Languedoc (avemu i «record » ch’è no pudemu)… 
In più di quessa u studiu palesa chì ci sò ancu sucetà chì compranu alloghji à buzeffu. Vale à di chì, contu fattu, sò più di 60% di l’alloghji chì sò a pruprietà di cumpradori o sucetà di  l’esteru. 
È ùn si parla mancu di l’alloghju anzianu chì i sciffri per avà ùn sò cunnisciuti… 
Più d’un pruprietariu nant’à dui ùn sarebbe dunque micca corsu. 
Bisognu d'aghjustà qualcosa ? Ah iè, s’ampara dinù chì i rivenuti di i Corsi si sò sprufundati
    </p>
   </div>
  </body>
 </text>
</TEI>
