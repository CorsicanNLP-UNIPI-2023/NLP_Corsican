<TEI>
 <teiHeader>
  <fileDesc>
   <titleStmt>
    <title>
     U premiu Timpesta di a nuvella in corsu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-premiu-Timpesta-di-a-nuvella-in-corsu_a2421.html"/>
     <date>
      Mon, 06 Jun 2016 09:41:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U premiu Timpesta di a nuvella in corsu
   </head>
   <div type="excerpt">
    <p>
     S'è vo ùn cunniscite ancu u blog literariu "Tonu è Timpesta" (nunda à chì vede cù Hubert Tempête) saria ora di scoprelu. Casca bè, u cumitatu di redazzione organizeghja un premiu di a nuvella è tuttu ognunu pò vutà.
    </p>
   </div>
   <div type="content">
    <p>
     Chì hè Tonu è Timpesta ? Un blog literariu induv'ellu si trovanu "nuvelli d'avvintura, raconti di guerra, testi di viaghju o di scuparta, epupea, fantasia, anditi di a Storia" (hè cusì ch'ellu hè presentatu). 
È cumu di ghjugnu ùn ci hè micca ch'è l'Euro di ballò, u cumitatu di redazzione di u situ hà decisu di ricumpensà i so autori. Tocca à u publicu di vutà per e nuvelle. Ci vole à fà a so scelta in u listinu è u votu si face nant'à u prufilu Facebook di T&amp;T. 
Spiega u cumitatu di redazzione : 
"A selezzioni pruposta cuncerna tutti l’autori chì ani participatu da uttrovi 2015 à maghju 2016. Hè statu sceltu un testu par omu (quissu chì hè statu u più lettu quandu c’era parichji testi). 
U votu : sò l’internoti chì votani. Par quissa vi ci voli à mandà un « missaghju privatu » annant’à a pagina facebook, classifichendu trè testi da 1 à 3. Sarani dati 3 punta pà una prima piazza, 2 punta pà una siconda piazza è un puntu pà una terza piazza. Ugnunu pò vutà, ancu i membri di u cumitatu di ridazzioni o l’autori in cumpitizioni, ma nimu t’hà u drittu di vutà par sè stessu. Ùn si pò vutà chè una volta, è i vota di i fake micca idintificati ùn sarani presi in contu. À vincia ci sarà a gloria, un truffeu, un armariu in castagnu arrigalatu da Menuiseries Antonetti, uni pochi di libra, è un ripastu cù u cumitatu di T&amp;T è i so amici. Si pò vutà sin’à u 15 di luddu." 
Ùn vi pare nunda ? Eccu i selezziunati : 
Jean-Yves Acquaviva, De Profundis  Marianghjula Agostini, Via Crucis  Jo Antonetti, Sottumissione  Marcu Biancarelli, U sembiu di a bestia  Marie Ferranti, U magna bugiartule  Jérôme Ferrari, A notti di u dubbitu  Fabien Flori, i Stracciaghji di u Cairo  Paulu Franceschi, U geniu  Philippe Guerrini, Saetta !  Angelina Lucchini, Un viaghjadori  Kévin Petroni, Nathanaël  Fabien Raffalli, American Progress  Jean-François Rosecchi, Ludwig  Pierre-Laurent Santelli, Dadaab   Pierre Savalli, A pace  Emmanuelle Valli, Paci è saluta à tutti i cristiani  Carole Zalberg, L’invinzione di a pace
    </p>
   </div>
  </body>
 </text>
</TEI>
