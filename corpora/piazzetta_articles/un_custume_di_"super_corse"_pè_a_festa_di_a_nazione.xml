<TEI>
 <teiHeader>
  <fileDesc>
   <titleStmt>
    <title>
     Un custume di "Super Corse" pè a Festa di a Nazione
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Un-custume-di-Super-Corse-pe-a-Festa-di-a-Nazione_a1464.html"/>
     <date>
      Sat, 08 Dec 2012 14:34:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Un custume di "Super Corse" pè a Festa di a Nazione
   </head>
   <div type="excerpt">
    <p>
     Esse un "Super Corse" costa solu 19,90 € in i magazini discount. Prufittate. Ideale pè Festa di a Nazione è "nuits bleues".
    </p>
   </div>
   <div type="content">
    <p>
     In a rùbrica "art de la fête" di u catalogu di u Dénicheur, à cantu à u custume "infirmière sexy" à 22,90 € è quellu di "police girl" à 29,90 € ci hè quellu di... "Super Corse". Vi custerà 19,90 €. 
Prufittatene, esse corsu à stu prezzu, hè un veru rigalu. 
Nò, ùn hè micca una magagna o un muntagiu photoshop surtitu da i nostri cerbelli. 
U catalogu di u Dénicheur ùn dice micca s'ellu hè "Super Corse" chì sorte a notte à mette i pacchetti o s'ellu hè l'equivalente nustrale di "Super Dupont", u super héros appena beauf inventatu da Gotlib. 
Ùn costa micca caru, ùn parla micca corsu, ùn canta micca a paghjella è si ritrova in un magazinu discount... in fatti, "Super Corse" puderia esse n'importa qualessu Corsu d'oghje. 
Una cosa hè sigura, a Corsica avanza.
    </p>
   </div>
  </body>
 </text>
</TEI>
