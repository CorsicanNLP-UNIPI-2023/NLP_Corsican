<TEI>
 <teiHeader>
  <fileDesc>
   <titleStmt>
    <title>
     Google sguassa un tag "legione fora"
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Google-sguassa-un-tag-legione-fora_a2438.html"/>
     <date>
      Mon, 20 Jun 2016 11:35:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ULTIMI
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Google sguassa un tag "legione fora"
   </head>
   <div type="excerpt">
    <p>
     Una casu di censura nant'à Google Street View ? In Bustanicu un bumbagiu "legione fora" hè statu sguassatu.
    </p>
   </div>
   <div type="content">
    <p>
     Sò strane è appena "floues" e regule di Google. In Bustanicu, un vechju bumbagiu "legione fora" hè statu cacciatu (tè, d'altronde cumu si pò dì "flouter" è "floutage" in corsu ?). 
Ma solu u "fora" hè statu cacciatu. Si ponu sempre vede "legione" è "asassini".
    </p>
    <p>
     Stu tag ricolla à u 1976. Un legiunariu chì si n'era scappatu da u campu di Corti avia tombu dui pastori bustanichesi, Saveriu è Pasquinu Ruggeri. 
Ne aviamu parlatu in un articulu.
    </p>
    <p>
     Basta à spassighjassi nant'à Google Street View per cascà nant'à centinaie di bumbagi in bor di strada. Allora perchè avè sguassatu quessu in particulare ? 
Misteriu, Google ùn risponde. 
D'altri casi di censura nant'à Google ? Signalatecili !
    </p>
   </div>
  </body>
 </text>
</TEI>
