<TEI>
 <teiHeader>
  <fileDesc>
   <titleStmt>
    <title>
     E più belle canzone di Ghjuvanteramu Rocchi
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/E-piu-belle-canzone-di-Ghjuvanteramu-Rocchi_a2707.html"/>
     <date>
      Sun, 04 Mar 2018 22:31:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    E più belle canzone di Ghjuvanteramu Rocchi
   </head>
   <div type="excerpt">
    <p>
     Hè mortu Ghjuvanteramu Rocchi è hè grande l'emuzione in Corsica. Hè un piunieru di l'insignamentu di u corsu è un tercanu di a lingua chì si n'hè andatu. Semu crisciuti cù e so canzone ch'è no avemu tutti in mente. Allora pè rendeli omagiu, forse chì u megliu hè di turnà à stalle à sente. Eccu una piccula scelta, frà decine è decine di puesie.
    </p>
   </div>
   <div type="content">
    <p>
     I Mufrini (A Filetta)
A canzona hè surtita nant'à u discu "Cun tè" in u 1984. Serà passatu u tempu di quand'ellu ci vulia à battesi per ùn esse cundannatu à l'esiliu ? 
Simu di stu paese  È ci vulemu ingrandà,  Simu di stu paese  È ci vulemu amparà,  Simu di stu paese  È ci vulemu campà.
    </p>
    <p>
     Hè di più chè cusì (I Muvrini)
Cantata da u gruppu I Muvrini in u 1981. 
U mo paese o ghjente care  Ùn hè quellu di l'affissi  Pè i muri di e gare  Di quand'hè tempu à turisti. 
U mo paese o ghjente care  Un hè solu sole è mare  Hè di più chè cusì  U mo paese si 
È ùn ci hè nunda da aghjustà.
    </p>
    <p>
     Golu (Felì)
U mo sonniu di corre da Monte Cintu à mare  Cantendu a canzone di chì m'hà fattu fiume  S'ellu ci hè un dumane di pace à meze scume  Parlà ne inseme o Senna parlà ne fiume à fiume 
Serà pussibule a pace trà Golu è Senna ?
    </p>
    <p>
     Vince per ùn more (I Muvrini)
Babboni zimbi d'oppressione  Travagliadori li sfruttati  E giovani sparamundati  Cun quelli senza stenta pane
    </p>
    <p>
     Anu da vultà (I Muvrini)
Anu da vultà  Quelli chì si sò pisati  I fratelli imprigiunati  A vulemu  Anu da vultà
    </p>
    <p>
     À rombu di cantà (cantata da Tavagna è I Muvrini)
    </p>
    <p>
     U Muvrinu (Canta u Populu Corsu)
Di le so prove  Sentu sempre lu vantu  Sò ghjunti à schere  È fattuli l'accampu  S'anu chjappu lu muvrinu  Chì ci teniamu tantu  Po lu si n'anu falatu  per purtassilu in un lampu
    </p>
    <p>
     Inseme (I Muvrini)
    </p>
    <p>
     Simu sbanditi (Canta u Populu Corsu)
Aiò surelle,  Aiutate à la mossa,  Vi guidi sempre Faustina la Corsa,  Chì lu populu di Cirnu,  Mai lu metteranu in fossa,  Sè cun voi per cumpagne,  Demu oghje l'ultima scossa.
    </p>
    <p>
     Quand'è tù balli (Felì)
Lascia da cantu amarore è tristezza  Amarore è tristezza  A vita hè corta è u tempu ùn aspetta  è u tempu ùn aspetta
    </p>
    <p>
     A fiaccula di a vita (Canta u Populu Corsu)
Sterminatore industriatu  À nigacci ancu u passatu  Lestru à carcacci di difetti  À spezzà pensamentu è detti  Ci avia da tuccà lu spiombu  D’un populu vintu è po tombu
    </p>
    <p>
     O cari (Felì)
    </p>
    <p>
     Quale serà (I Muvrini)
Forse v'arricurderete  Di quand'eranu zitelli  È avà chì sò ingrandati  Addiu treni è battelli  Feranu quì mondi è mari  Senza temene penseri  Di i figliuloni cari  Ne pudiete esse fieri
    </p>
    <p>
     Ditemi (interpretata da Antone Ciosi, Canta u Populu Corsu, Felì)
Da u mio più prufondu sognu  Ogni ghjornu cresce un frombu  Hè quellu d'un aviò  Chì partendu à le prigiò  Mi sbranguleghja lu capu,  Mi trapaneghja lu core  Mi discetu è vecu à Babbu,  Incatinatu è prontu à more  È tù chì ùn vole parlà  Dimmi ch'ellu hà da vultà !  Dimmi ch'ellu hà da vultà !  Dite ch'ellu hà da vultà
    </p>
    <p>
     I rusignoli (I Muvrini è Tavagna)
    </p>
    <p>
     Scelta para (I Muvrini)
Scelta para pè rifa  Di a Corsica un giardinu  Scelta para pè andà  A to modu lu caminu  Scelta para pè campà
    </p>
    <p>
     Manganiolu (I Muvrini)
Ghjuvanteramu Rocchi hà scrittu tante puesie pè i zitelli ch'è no avemu tutti cantatu : I m'amichi, Merendella, Dumane Natale...
    </p>
    <p>
     O Dumè, o Muamè (A Filetta)
Custruisce un paese ghjustu è appaciatu, ùn hè pensà dinù à tutti i travagliadori chì campanu in a miseria ? 
Stasera  Muameddu si stracquerà  Nantu à una sumiglia di strapunta  Ghjustu in punta  - Ci vole à lacà una piazza pè u sognu -  Feritu in ogni capu d'ossu  Cù a coltra di a miseria à dossu
    </p>
    <p>
     Emu bisognu di tè (Felì)
Lingua in punta di a lingua  Quandu dici è quandu ùn dici  Lingua di i tempi infidi  Lingua di i tempi amichi  Lingua di tantu rigiru  Pè campà u mondu vivu  Per esse è per esse bè  Emu bisognu di tè 
Per stalla à sente ci vole à andà quì
    </p>
   </div>
  </body>
 </text>
</TEI>
