<TEI>
 <teiHeader>
  <fileDesc>
   <titleStmt>
    <title>
     Perchè u Sporting ùn pò micca falà
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Perche-u-Sporting-un-po-micca-fala_a2055.html"/>
     <date>
      Thu, 04 Dec 2014 18:37:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Perchè u Sporting ùn pò micca falà
   </head>
   <div type="excerpt">
    <p>
     Bon hè vera, a disfatta in casa di u Sporting contr'à Evian hà messu un colpu à u murale à tutti. Ma u Sporting ùn falerà micca in fine di stagione. Eccu perchè.
    </p>
   </div>
   <div type="content">
    <p>
     1. Perchè u Sporting ùn pò micca more :  Hè l'eterna storia di u Sporting Club di Bastia. Durante a so longa è pocu tranquilla storia, u club hè cascatu cinquanta volte è si n'hè sempre rimessu : manghjerie, casce viote, crise, DNCG, culpacci di a Lega, falate è trafalate, Chimbonda, Thiriez, punti in menu, sanzioni, suspensioni, National, senza scurdassi di a più grande catastrofa di u futbol francese, chì più nimu ùn ne vulia sente parlà dop'à quessa. U Sporting ùn hè micca un club cum'è l'altri. 
2. Perchè in stu gruppu ci hè quantunque a qualità :  Diakité, Squillaci, Gillet... Iè chì sti ghjucadori a ponu fà. Ci vole à mettene trè altre squadre in daretu. 
3. Perchè Lens hà da falà :  Inchieti di a situazione di Bastia ? Andate à vede quella di u Racing Club de Lens. Parechji pensanu ch'elli ùn finisceranu micca a stagione. Più ch'è dui à mette in daretu. 
4. Perchè ci hè Cahu :  U capitanu di stintu l'avemu. 
5. Perchè Brandao hà da vultà è s'hà da rivultà :  U ghjucadore u più odiatu di u campiunatu di Francia hà da vultà in a squadra a più odiata di Francia. Hè un bellu scenariu. 
6. Perchè in media, u Sporting stà almenu 10 anni di L1 :  A vita à u Sporting viaghja in ciculi di dece anni. Dece anni goffi, dece anni belli : falata in 86 / ricullata in u 94 / falata in u 2005 / ricullata in u 2012. U SCB falerà dunque in L2 versu l'anni 2020. 
7. Perchè hà da principià a ricullata infernale :  In Corsica, hè sempre quandu si pensa chì tuttu hè finitu ch'ellu si rinasce... 
8. Perchè u veranu corsu hè previstu pè u 2015 :  Iè, noi dinù duviamu bè fà una magagna fragica cù a casata di Ghislain Printant. 
9. Perchè più nimu ci crede :  Fora di Maoulida :
    </p>
    <p>
     (function(d, s, id) { var js, fjs = d.getElementsByTagName(s)[0]; if (d.getElementById(id)) return; js = d.createElement(s); js.id = id; js.src = "//connect.facebook.net/co_FR/all.js#xfbml=1"; fjs.parentNode.insertBefore(js, fjs); }(document, 'script', 'facebook-jssdk')); Post by Toifilou Maoulida.
    </p>
    <p>
     10. Perchè faria troppu piacè à Thiriez :  Allora muvitevi ! 
Ma bon, ci pudemu sbaglià dinù.
    </p>
   </div>
  </body>
 </text>
</TEI>
