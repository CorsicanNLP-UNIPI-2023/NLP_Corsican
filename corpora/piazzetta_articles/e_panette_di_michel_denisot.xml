<TEI>
 <teiHeader>
  <fileDesc>
   <titleStmt>
    <title>
     E panette di Michel Denisot
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/E-panette-di-Michel-Denisot_a1502.html"/>
     <date>
      Thu, 28 Feb 2013 22:35:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    E panette di Michel Denisot
   </head>
   <div type="excerpt">
    <p>
     Michel Denisot scuzzulatu in Furiani ? Hè ciò ch'ellu dice Pierre Ménès. Ùn fidighjerete più "Le Grand Journal" di a listessa manera.
    </p>
   </div>
   <div type="content">
    <p>
     L'ultimu sport à a moda in Corsica cunsiste à stuzzicà à Pierre Ménès nant'à u so contu Twitter. 
In i so numerosi tweets, u giurnalistu dice chì à duie riprese hà avutu prublemi in Furiani cù i dirigenti bastiacci. À rombu di fassi trattà di bugiardu, finisce per cappià un'infurmazione chì nimu avia publicatu nanzu : ancu u puverettu di Michel Denisot s'hè fattu scuzzulà in Furiani. 
Parla di l'accogliu in Furiani nanz'à un Bastia - PSG : "ça date de 1996 première journée bastia psg. Michel Denisot frappé dans le tunnel sous mes yeux. Mais à part ça super l'accueil." 
Forse si tratta piuttostu di l'annata 1995, quandu à a prima ghjurnata u Sporting avia strappatu u match nul cù u i parigini (2-2). E rete eranu signate da Pierre Laurent è Antò Drobnjak. 
Nanzu à a partita una piogia di bombe agrìcule era cascata nant'à i spugliatoghji d'Armand Cesari (tandu eranu lucali in "algeco" pruvisorii). Charles Biétry chì cummentava pè Canal + si n'arricorda sempre....
    </p>
    <p>
     Bastia Psg Saison 1995 / 1996 par Dume-solubastia
    </p>
   </div>
  </body>
 </text>
</TEI>
