<TEI>
 <teiHeader>
  <fileDesc>
   <titleStmt>
    <title>
     E bone ragioni di passà à l'ora d'inguernu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/E-bone-ragioni-di-passa-a-l-ora-d-inguernu_a1430.html"/>
     <date>
      Sat, 27 Oct 2012 14:26:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    E bone ragioni di passà à l'ora d'inguernu
   </head>
   <div type="excerpt">
    <p>
     Sta notte, si scambia d'ora.
    </p>
   </div>
   <div type="content">
    <p>
     1. Si dorme un'ora in più. Tutti l'anni hè sempre un grande piacè di ringrazià l'ora d'inguernu chì ci permette di dorme appena di più. 
2. Si beie un'ora di più. Pè tutti i passiunati di a night è pè l'acelli di notte, si face a festa un'ora di più. 
3. Si pò fidighjà a rediffusione di Des chiffres et des lettres. Casu mai avete mancatu a vostra emissione preferita. 
4. Si pò leghje o fidighjà un filmu un'ora in più. Serà sempre megliu chè di fidighjà l'emissione di Ruquier. 
5. S'entre infine in l'inguernu. Hè ora ch'elli ghjunghjinu u fretu, a neve, e castagne, u figatellu. 
6. Avete una bona scusa pè ghjunghje in ritradu. "Avec le passage à l'heure d'hiver, j'ai oublié de changer l'heure du réveil..." Attenzione, sta scusa pò marchja durante trè settimane. Dopu, face troppu. 
7. Si vince un'ora d'azizume in più. A crisa, a fine di u mondu, i Corsi chì si tazzanu, l'amore di e zitelle (chì cambia cum'è e stagioni), u Tour de France... Sta notte, serete azezu un'ora di più. 
8. Si pò fà un'attività nova. Postu chì dumenica matina v'arrizzerete più prestu, prufittatene pè fà qualcosa di novu : andà à u mercatu, fà u sport, fidighjà Téléfoot. Bon, ùn hè forse micca una bona idea in fine di contu. 
9. Seguitate u scambiamentu d'ora in diretta sta notte. Tutte l'infurmazione, l'analise è e riazzione nant'à u scambiamentu d'ora sò à seguità sta notte nant'à e pagine Twitter è Facebook di A Piazzetta. Vi feremu campà st'evenimentu impurtante grazia à i nostri inviati speziali in Bustanicu è in Peru Casevechje. 
Bon in fatti, tuttu u mondu si n'impippa, nò ?
    </p>
   </div>
  </body>
 </text>
</TEI>
