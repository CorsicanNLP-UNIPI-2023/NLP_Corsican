<TEI>
 <teiHeader>
  <fileDesc>
   <titleStmt>
    <title>
     Nucleariu : ùn v'inchietate, ùn risichemu nunda
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Nucleariu-un-v-inchietate-un-risichemu-nunda_a1060.html"/>
     <date>
      Thu, 17 Mar 2011 00:25:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Nucleariu : ùn v'inchietate, ùn risichemu nunda
   </head>
   <div type="excerpt">
    <p>
     Si dice chì a catastrofa di Fukushima ùn ci tuccherà mai... ùn vi ramenta nunda ?
    </p>
   </div>
   <div type="content">
    <p>
     Fora di Dumènicu Bucchini chì hà cumplettamente craccatu è chì vole aiutà i Russii à stallassi in Corsica, per avà e radiazioni di Fukushima ùn anu toccu à nimu. 
D'appressu à i spezialisti s'ellu ci hè un nulu radioattivu, ùn venerà micca sin'à ind'è noi, serà troppu luntanu. Di tutte manere s'arresterà à a fruntiera. 
Ùn vi ramenta nunda ? 
A catastrofa di Cernobil in 1986 hè stata una di e più grosse bugie di a storia di a Corsica (cun Flavio è Piekarski à u Sporting). È noi, baulli, ci avemu cridutu... 
Bon ùn hè micca una ragione per favvi un stock di pìllule d'iodu è di cumpravvi un cuntore Geiger, ma avà forse seremu appena di più attenti è menu niscentri davant'à l'infurmazioni chì ci sò date.
    </p>
   </div>
  </body>
 </text>
</TEI>
