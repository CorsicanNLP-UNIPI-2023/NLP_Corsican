<TEI>
 <teiHeader>
  <fileDesc>
   <titleStmt>
    <title>
     Visitate un stadiu di l'anni 80
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Visitate-un-stadiu-di-l-anni-80_a1349.html"/>
     <date>
      Sun, 27 May 2012 13:59:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Visitate un stadiu di l'anni 80
   </head>
   <div type="excerpt">
    <p>
     Custruisce un stadiu novu chì hà digià 20 anni di ritardu, hè pussibule.
    </p>
   </div>
   <div type="content">
    <p>
     Furiani, Timizzolu, Mezavia. Pè a prima volta di a so storia, a Corsica averà trè clubs prufessiunali, è trè stadii di u Tiers-Monde. 
Didier Rey a dice à Corse Net Infos : On est en train de s’émerveiller de constructions qui sont tout à fait normales ailleurs, et qui se réalisent en quelques années, voire quelques mois ! On s’émerveille devant la tribune Sud de Furiani, mais on a à peine, aujourd’hui, un stade du vingt-et-unième siècle ! On a tellement pris de retard qu’on arrive à s’extasier devant des choses normales. C’est ça qui est grave.  
20 anni dopu à a catastrofa di u 5 di maghju 1992, a Corsica ùn hà sempre micca un stadiu degnu di stu nome. A ricustruzzione di Furiani hè una vergogna senza nome. Manghjerie, incumpetenza, lascia corre... Eccu a storia d'un scumpientu, sìmbulu di tutti i difetti di a Corsica.
    </p>
    <p>
     1993 : un prugettu mal pensatu
Quandu Jean Zuccarelli (u babbu d'Emile), tandu presidente di u District dice in u 1993 "On ne construira jamais à Bastia un stade de 18.000 places, c'est de la folie ! On aura un stade de 6000-8000 places, on n'ira jamais au delà" si capisce megliu perchè avemu messu tantu tempu per avè qualcosa chì s'assumiglia à un stadiu. 
Ch'ellu sia per u finanzamentu è a custruzzione, s'avanzerà à pezzi è à buccò... "par tranches" dunque. Nisuna visione d'inseme, sempre in l'urgenza. 
Dopu à a catastrofa, u prugettu ritenutu pè a ricustruzzione d'Armand Cesari hè u quellu di l'architettu Navari, chì copia u Stadio delle Alpi in Turinu. 
À l'epica, u prugettu pare interessante. Ma cù u tempu u mudellu di i stadii taliani di u principiu di l'anni 90, luntani da u terrenu, parenu mal fatti per u futbol. Oghje, ancu u Stadio delle Alpi hè statu distruttu. Troppu luntanu, troppu grande, troppu viotu è impersunale... 
Cusì hè stata pensata a nostra tribuna Est di Furiani, a prima à esse stata rifatta in u 1995. Oghje, tutti i stadii sò custruiti nant'à u mudellu inglese, più vicini da u terrenu è più caldi. Peccatu pè l'ambianza in Tribuna Petrignani.
    </p>
    <p>
     1996 : Appena di manghjeria pè a tribuna Nord
Cù a ricustruzzione di a tribuna Nord (sempre micca finita 20 anni dopu à a catastrofa), a storia si cumplicheghja. 
U cantieru di Furiani hè statu criticatu da a Cour Régionale des Comptes chì trova parechje irregularità. Scrive u giurnale Libération in u u 1996 : 
La chambre estime en effet que l'attribution du marché s'est faite sans véritable appel à la concurrence. Elle dénonce également la désignation de l'entreprise SNC Vendasi pour la réalisation des travaux, estimant que la proposition de Vendasi «était irrégulière juridiquement et inacceptable économiquement». 
Ci hè dinù a quistione di l'acquistu di i terreni in giru à u stadiu per fà un parking : Des terrains évalués à 480.000 francs (73.175 €) ont été payés quatre fois plus cher pour créer un parking en bordure du stade si pò leghje in Le Parisien. 
A ghjustizia hà ricunnisciutu una "entente illicite" di trè intraprese (Trojani, Vendasi, Piacentini) chì seranu cundannate.
    </p>
    <p>
     2005, un prugettu novu... chì metterà u tempu à fassi
In u 2005, si riparte cù un prugettu novu (di l'architettu Pierre Ferret) pè a tribuna Sud è u tettu di a Nord. 
Ma i finanzamenti metteranu u tempu à ghjunghje. E manghjerie di a tribuna Nord anu calmatu quelli chì danu e suvvenzioni è u Sporting piglia a falata à u livellu spurtivu. In u 2008, sempre nunda. Hè tandu ch'Emile Zuccarelli cappia a so famosa frasa : "vous devriez me remercier"... Semu 16 anni dopu à a catastrofa. 
Finalmente, i travaglii cumminceranu in u 2009. A nova tribuna Sud aprerà in u 2011. 
Fà u listinu di e malfatture di u stadiu Armand Cesari piglieria troppu tempu, tantu ch'elle sò numerose. Eccu e più grosse.
    </p>
    <p>
     E tribune cù... i "pylones" à mezu
E tribune Est è Ouest anu a particularità d'avè "pylones" pè schjarisce u terrenu... à mezu à e tribune. Di siguru, quand'è vo site in daretu à sti piloni, si vede assai menu bè u terrenu. 
Sti piloni duvianu esse pruvisori, u tempu di mette un altru sistema di lumi. 20 anni dopu, u pruvisoriu cuntinuveghja d'esiste. 
Ma ralegratevi, Armand Cesari hè u solu stadiu d'Occidente induve si pò vede quessa !
    </p>
    <p>
     Una tribuna di stampa... d'induve ùn si vede micca u terrenu
A dicenu i giurnalisti : da a so tribuna, ùn ci hè micca una visibilità nant'à l'inseme di u terrenu. 
Jean-Marie Lanoë scrive in France Football ch'ella hè "parfaitement ratéeée" (sic). 
Un giurnalistu chì vole firmà anònimu hà dettu chì "même la tribune de presse du stade du Tonnerre de Yaoundé est mieux faite".
    </p>
    <p>
     Senza tettu, piove l'acqua... sin'à i spugliatoghji
Era prevista di mette un tettu nant'à a tribuna Nord. Prublema : hè stata 15 anni senza tettu. Tandu, l'acqua hà infiltratu a tribuna, piena di fissure, di malfatture, d'infiltrazioni, di rùghjina. 
A videò si passa di cummentu.
    </p>
    <p>
     Eccu cum'è a tribuna chì duvia esse a più nova, a più muderna, hè digià arruvinata, vechja è da rinnuvà.
    </p>
    <p>
     Allora femu un tettu... ma luntanu
Oghje, a Nord hà dunque un tettu... ma chì ùn ricopre micca tuttu. 
In fatti, ci sò unepochi di piloni in Nord chì duvianu purtà u tettu. Ma anu più di dece anni è ùn ponu più suppurtà u pesu d'un tettu novu. 
Cunclusione : ci hè vulsutu à custruisce una nova seria di piloni, assai più luntani chè previstu è chì ùn coprenu micca l'inseme di a tribuna Nord. Micca male, nò ?
    </p>
    <p>
     Un parking chì ùn ghjova à nunda
U grande prublema di Furiani quist'annu chì vene serà u so accessu. Cumu fà quandu ci seranu più di 15.000 persone ? 
Ci hè un grande parking di 2.500 piazze, ma hè sempre viotu. Normale, si mette 1 ore pè sorte di stu parking. Senza leia cù a RN 193 pè sorte più in furia versu u Meziornu, stu parking ùn ghjova à nunda. 
Allora a ghjente s'ingara sempre cum'ellu pò, ciò chì pone un veru prublemu di securità.
    </p>
    <p>
     Un'ultima cacciata...
U tettu di a Nord (in tela) duvia falà più in bassu di a struttura di i piloni, cum'è in Sud. 
Ma nò... Ci hè statu "un'errore in a scrittura", ci dice Corse-Matin : 
Renseignement pris, c'est« une erreur rédactionnelle » dans le marché final passé avec la communauté d'agglomération de Bastia, qui est à l'origine de cet oubli. Et cette anomalie serait imputable à l'architecte des lieux : le texte n'était pas conforme au dessin. Donc pas de bâche de ce côté-là. 
« C'est une erreur matérielle en effet, elle sera corrigée »confirme Emile Zuccarelli, le président de la Cab, selon lequel « reproche en sera fait à l'architecte ». 
Da ride ? O da pienghje ?
    </p>
    <p>
     Costu finale di sta maraviglia : più di 32 milioni d'euros
Eccu u prezzu à pagà per avè un stadiu di l'anni 80, in u 2012. 
Manghjerie, incumpentenza, lascia corre, eccu a storia di a ricustruzzione di u stadiu di Furiani. 
20 anni dopu à a catastrofa, ci ritruvemu cù un stadiu digià vechju, mal fattu, rughjinosu, micca finitu. U sìmbulu di i tutti i difetti di a nostra sucetà.
    </p>
    <p>
     Chì ne pensanu l'altri ?
Allora và bè, dicerete chì à A Piazzetta semu sempre azezi, è à a CAB diceranu ancu chè no semu "manipulati". Pudete pensalla. Ma lascemu a cunclusione à Jean-Marie Lanoë, giurnalistu spurtivu cascatu u 5 di maghju : 
"Furiani ressemble à un stade d'il y a vingt ans, on dirait que ce stade a vingt ans de retard". 
U stadiu di l'anni 80 in l'anni 2010... Marty McFly ne sunniava, Bastia l'hà fatta. 
Da vede :  L'emissione Inchiesta di Via Stella, nant'à u stadiu di Furiani  U ducumentariu di Vincent Alix Sempre Vivu, nant'à Canal +
    </p>
   </div>
  </body>
 </text>
</TEI>
