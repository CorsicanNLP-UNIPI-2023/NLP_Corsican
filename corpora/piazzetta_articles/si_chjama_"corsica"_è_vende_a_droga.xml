<TEI>
 <teiHeader>
  <fileDesc>
   <titleStmt>
    <title>
     Si chjama "Corsica" è vende a droga
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Si-chjama-Corsica-e-vende-a-droga_a1780.html"/>
     <date>
      Wed, 07 May 2014 01:44:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Si chjama "Corsica" è vende a droga
   </head>
   <div type="excerpt">
    <p>
     Quelli chì seguitanu a bunissima seria The Good Wife (passa nant'à M6 è Téva) averanu trasaltatu quand'elli anu intesu u nome d'unu di i persunagi di l'episodiu The Deep Web (stagione 5, episodiu 20). Quelli chì ùn a fideghjanu micca farianu megliu di mettesi.
    </p>
   </div>
   <div type="content">
    <p>
     Prima, ch'è no vi contimu cumu si passa (ma micca spoilers, prumessa) : 
Lockhart &amp; Gardner - u cabinettu d'avucati di a seria - deve difende à Robbie, un studiente accusatu di travaglià pè Silk Road (un situ di u Deep Web induve si vendenu arme, droga è servizii di mercenarii) (Innò, ùn si sà s'ellu esiste in veru) (Innò, ùn vi deremu micca l'indirizzu). 
Un testimone hà assiguratu à u procuratore chì Robbie travagliava per elli. È stu testimone si chjama Corsica. Face u deale di cannabis, è ùn hà nunda à dì. (V'aspettavate veramente à un'avucata onnesta è simpatica ? Siate puru felici ch'ella ùn sia maffiosa). 
Ùn si sà sì stu nome hè statu sceltu da un scenaristu americanu venutu in vacanze ind'è noi l'estate passata, un scenaristu corsu in esiliu à i Stati Uniti o un abitante di Corsica, South Dakota, ma ci trica di vede à Portovèk in 24 heures chrono o Napoleona in House of Cards.
    </p>
   </div>
  </body>
 </text>
</TEI>
