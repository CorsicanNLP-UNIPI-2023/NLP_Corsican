<TEI>
 <teiHeader>
  <fileDesc>
   <titleStmt>
    <title>
     Hè digià Natale : hè apertu u tunellu di Casatorra !
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/He-digia-Natale-he-apertu-u-tunellu-di-Casatorra-_a2481.html"/>
     <date>
      Tue, 15 Nov 2016 09:56:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Hè digià Natale : hè apertu u tunellu di Casatorra !
   </head>
   <div type="excerpt">
    <p>
     Tamanta strada ! Hè l'evenimentu maiò di st'ultimi vinti anni in l'isula. A Corsica si ralegra, u murale di l'abitanti di u circondu bastiacciu cresce, a pupularità di l'eletti dinù : hè apertu u tunellu di Casatorra dop'à trè anni di travagli.
    </p>
   </div>
   <div type="content">
    <p>
     U quindeci di nuvembre hè un ghjornu maiò pè a Corsica. Dop'à l'elezzione di Pasquale Paoli è a vittoria di u Sporting in cuppa di Francia, sta data firmerà in i libri di storia. 
Et qui on est ! Dop'à trè anni di travagli, d'ingorghi, d'azizume è d'angoscia, hè ghjunta l'ora di u Riacquistu Stradale. 
Nant'à e rete suciale ùn si contanu più i messagi di gioia cù u hashtag #casatorra è i ghjochi di parolle cù "le bout du tunnel". 
U murale di i Corsi cresce è a pupularità di l'eletti dinù. 
Sta mane ùn si cuntavanu più l'automobilisti chì passavanu sott'à u tunellu trumbittendu è curnendu cum'è dop'à una vittoria di Bastia contr'à l'OM. 
Qualchì metru di tunellu chì ci facenu sminticà i tutti i nostri castichi : u disimpiegu, a crisa, a situazione suciale di a Corsica, u Sporting. 
Imaginate una stonda u ghjornu induv'ellu apre u tunellu di Vizzavona...
    </p>
    <p>
     Festa naziunale : u tunellu di #Casatorra hè apertu pic.twitter.com/Ms3wGdip9U
— A Piazzetta (@aPiazzetta) 15 novembre 2016
    </p>
   </div>
  </body>
 </text>
</TEI>
