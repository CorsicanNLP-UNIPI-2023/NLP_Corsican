<TEI>
 <teiHeader>
  <fileDesc>
   <titleStmt>
    <title>
     In 2012, Bastia hà da vince a cuppa di Francia
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/In-2012-Bastia-ha-da-vince-a-cuppa-di-Francia_a1020.html"/>
     <date>
      Sat, 29 Jan 2011 17:22:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    In 2012, Bastia hà da vince a cuppa di Francia
   </head>
   <div type="excerpt">
    <p>
     Ùn ride micca, hè una teuria seria, quella di "tutti i 10 anni Bastia ghjunghje in finale di a cuppa".
    </p>
   </div>
   <div type="content">
    <p>
     Hè cusì dapoi 40 anni è pudemu affirmala di manera assai seria : 2012 ùn serà micca solu l'annata di a fine di u mondu (segondu l'Inca è u filmacciu). Pigliate puru e vostre piazze per a finale à u Stade de France, tutti i 10 anni (à pocu pressu) u Sporting face un colpu in cuppa di Francia. 
Dimustrazione : 
1972 : Inaugurazione di u Parc des Princes è prima finale per Bastia contr'à l'OM. Per a prima volta sò centinaie di bandere corse à sfilà nant'à i Champs Elysées ma malgradu un but di Franceschetti u Sporting perde 2 à 1. 
1981 : Prima finale per François Mitterrand presidente novu di a Francia. Contr'à Saint-Etienne a Marseillaise hè fischjata ma à l'epica tuttu u mondu si ne impippa. Marcialis è Roger Milla facenu schjattà u Parcu è a Corsica cunnosce parechji ghjorni di scimità... è in Aiacciu dinù. 
1992 : Di siguru chì Bastia avia da batte l'OM di Papin è Tapie... http://www.dailymotion.com/video/x5dk3j_1992-furiani-thierry-roland_news 
2002 : Tut 
2012 : A cuppa hè nostra !
    </p>
   </div>
  </body>
 </text>
</TEI>
