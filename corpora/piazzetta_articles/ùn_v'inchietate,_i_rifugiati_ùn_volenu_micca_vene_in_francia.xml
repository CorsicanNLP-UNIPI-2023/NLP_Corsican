<TEI>
 <teiHeader>
  <fileDesc>
   <titleStmt>
    <title>
     Ùn v'inchietate, i rifugiati ùn volenu micca vene in Francia
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Un-v-inchietate-i-rifugiati-un-volenu-micca-vene-in-Francia_a2262.html"/>
     <date>
      Thu, 24 Sep 2015 09:04:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Ùn v'inchietate, i rifugiati ùn volenu micca vene in Francia
   </head>
   <div type="excerpt">
    <p>
     Sì a Francia hè d'accunsentu per accoglie 24.000 rifugiati in dui anni, rari sò i migranti à sceglie stu paese.
    </p>
   </div>
   <div type="content">
    <p>
     Mentre chì Jean-François Baccarelli si stanca à organizà manifestazione anti-rifugiati, i rifugiati elli, si ne impippanu cumplettamente. Di a Francia ùn ne volenu sente puzza : disimpiegu, ambiente generale pessimu, amministrazione troppu loscia. 
Per elli l'Eldorado sò i paesi di u nordu di l'Auropa : Svezzia, Finlanda, Norvegia, è puru l'Alemagna. 
Ma a Francia ùn l'attira micca. Ancu menu ch'è l'Italia o a Spagna, ci dice u Huffington Post. 
Oghje a Francia scopre cun surpresa ch'ella ùn hè micca un paese chì face sunnià i disgraziati chì fughjenu a miseria. 
Spiega Catherine Withol de Wendhel, circadora à u CNRS è spezialista di l'immigrazione : 
« La France n’a pas une tradition d’accueil aussi importante que l’Allemagne en matière de réfugiés. Beaucoup de pays européens ont un toit beaucoup plus généreux qu’en France, comme le Royaume-Uni et l’Allemagne où tout le monde est logé, avec parfois la possibilité de travailler », 
Da riflette nant'à u mitu di u "pays des droits de l'homme" induve i strangeri campanu d'aiuti di a CAF. 
In tantu, in Corsica, i rifugiati cuntinuveghjanu d'alimentà e discussioni è discetanu e paure. Nant'à u situ di Corse-Matin, un sundagiu dice chì 65% di i Corsi ùn volenu accoglie ghjente :
    </p>
    <p>
     Un'opinione ostile à i migranti ? Tè ? 
Purtantu ci pare chì e residenze segundarie cuntinuveghjanu à esse vindute di modu massicciu à i ricchi fresteri.
    </p>
   </div>
  </body>
 </text>
</TEI>
