<TEI>
 <teiHeader>
  <fileDesc>
   <titleStmt>
    <title>
     Preservatifgate : cumu si dice "pot de vin" in corsu ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Preservatifgate-cumu-si-dice-pot-de-vin-in-corsu_a1009.html"/>
     <date>
      Mon, 17 Jan 2011 00:10:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Preservatifgate : cumu si dice "pot de vin" in corsu ?
   </head>
   <div type="excerpt">
    <p>
     L'affare di u "preservatifgate" di u CG2B cuntinuveghja à fà i rimusci. Ma ci hè un prublema : a parolla "pot de vin" ùn esiste micca in corsu...
    </p>
   </div>
   <div type="content">
    <p>
     Hè u situ di u giurnale La Provence chì hà cappiatu a bomba. U 14 ghjennaghju publicheghja l'articulu intitulatu Des pots-de-vin versés à des proches de Giacobbi ? 
Segondu i giurnalisti, Pierre Olmeta, incarceratu in Marseglia, averia cappiatu una bomba : 
Lors de sa garde à vue en novembre dernier, il a confié aux gendarmes qu'il versait des pots-de-vin à Dominique Domarchi et Dominique Viola, deux des plus proches conseillers de Paul Giacobbi, l'ancien président (PRG) du Conseil général de Haute-Corse, aujourd'hui à la tête du Conseil exécutif de Corse. Pierre Olmeta a expliqué qu'à chaque marché obtenu par une des sociétés de Boudemaghe, celui-ci lui remettait "entre 20000 et 25000 euros" qu'il donnait ensuite à Domarchi et Viola. 
Paul Giacobbi ellu ùn trema micca è attacca : dumanda ancu à esse intesu da u ghjudice Duchaine. L'hà detta in una cunferenza stampa è parla "d'histoire extravagante"... Cumu si dice digià "abracadabrantesque" in corsu ? U blog Via Macagnola imagineghja digià un Giacobbi pigliendu a machja... 
Dapoi, France 3 ci dice chì Pierre Olmeta saria vultatu nant'à ciò ch'ellu avia dettu nant'à i cunsiglieri di presidente di a CTC. 
À noi, sta storia (chì ferà pschitt o chì serà un terramotu ?) c'imbestia più ch'altru affare. Cumu traduce a parolle "pot de vin" in corsu ? Hè un prublema chì risichemu d'avè à impiegalla spessu in i ghjorni à vene. 
Vi prupunemu manciata  o smanciata (chì vole dì dinù pourboire), l'Infcor  prupone dinù sbruffu, u dizziunariu u Maiò ci dà imboccu, buccone o buccale, u talianu dice una bustarella (chì vole dì un inviluppu). Allora, chì ne dite voi ?
    </p>
   </div>
  </body>
 </text>
</TEI>
