<TEI>
 <teiHeader>
  <fileDesc>
   <titleStmt>
    <title>
     Corsica più forte chè Cosa Nostra
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Corsica-piu-forte-che-Cosa-Nostra_a1091.html"/>
     <date>
      Mon, 02 May 2011 00:24:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Corsica più forte chè Cosa Nostra
   </head>
   <div type="excerpt">
    <p>
     Eccu, ci simu. A Corsica passa davant'à a Sicilia pè u nùmeru d'assassinii. Et qui on est ?
    </p>
   </div>
   <div type="content">
    <p>
     Sicilia : 19 assassinii maffiosi in u 2009 (5 milioni d'abitanti).  Corsica : 17 assassinii maffiosi (300.000 abitanti). 
Yves Bordenave face un'anàlisi assai dura in Le Monde di u 27 d'aprile scorsu dopu à l'omicidiu di Marie-Jeanne Bozzi ma cusì ghjusta. 
Si scorda solu di dì chì sì u mezu (le milieu) hè cusì putente oghje hè chì u Statu l'hà lasciatu sviluppassi. 
In l'anni 80, i sforzi pulizzeri si sò cuncentrati nant'à a lotta anti naziunalista mentre ch'ellu si lasciava cullà a Brise de Mer in tutta impunità... cù u successu ch'ellu si sà. Oghje hè l'ecunumia sana di a Corsica chì hè sott'à cuntrollu di i scrucconi. 
E bande nemiche è i clani maffiosi si sterpanu è sta volta a pulizza conta i punti. Avà sò tocchi l'omi pulitichi, è chì un merre impurtante o una donna si fessinu tumbà ùn ci stona mancu più. 
A colpa dinù à un'ecunumia povera è senza perspettive, à l'attrazzione pè u soldu faciule (hè megliu à custruisce dui bungalows ch'è di truvassi un travagliu), è à l'ammirazione pè u mitu di l'arme è di u maffiosu (Tony Montana hè l'idulu di i banlieusards è d'una grande parte di a giuventù corsa). 
A pulizza puderà cuntinuvà à cuntà i punti, è a Corsica stà in u sottu sviluppu. Ci vole à crede ch'ellu arrangia assai ghjente, sopr'à tuttu in Parigi.
    </p>
   </div>
  </body>
 </text>
</TEI>
