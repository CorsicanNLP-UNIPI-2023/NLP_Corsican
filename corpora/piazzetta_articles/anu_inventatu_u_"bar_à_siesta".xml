<TEI>
 <teiHeader>
  <fileDesc>
   <titleStmt>
    <title>
     Anu inventatu u "bar à siesta"
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Anu-inventatu-u-bar-a-siesta_a1175.html"/>
     <date>
      Thu, 29 Sep 2011 00:01:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Anu inventatu u "bar à siesta"
   </head>
   <div type="excerpt">
    <p>
     C'era u bar à acqua, u bar senza alcool, u bar à insalata... eccu u bar à siesta.
    </p>
   </div>
   <div type="content">
    <p>
     I Parigini ùn sanu più cosa inventà. Hè a crisa, ma pè truvà e cunnerie sò sempre i più forti. 
Cunnisciamu u bar à acqua, u bar senza alcool, u bar à yaourt (nò ùn hè micca una magagna : andate à vede quì), u bar à insalate... 
In Corsica avemu sopr'à tuttu i bars à facciacce, i bars à antipatichi è i bars à "azeze cù a frange". 
Eccu chì avà hè natu u "bar à sieste" : si chjama ZZZ...ZEN è si trova 29 passage Choiseul, in u segondu arrondissement. 
Imaginate, site à l'apperitivu. E turnate cascanu, l'ambianza colla. Vulete scambià di locu, ma ùn sapete chì fà. Esitate trà u bar à a moda cù a musicaccia lattinò, quellu cù un djnacciu lounge è u bar à tapas chì serve a vinaccia. Ma d'un colpu avete l'illuminazione, vi dite "tè, ci femu una sunnata avà ?" è andate à ripusavvi in u bar à siesta. 
12€ pè un quartu d'ora. Face caru a turnata è à stu prezzu avete interessu à addrumintavvi in furia. 
È u peghju, è chì quellu chì hà trovu l'idea hà da finisce più riccu ch'è voi...
    </p>
   </div>
  </body>
 </text>
</TEI>
