<TEI>
 <teiHeader>
  <fileDesc>
   <titleStmt>
    <title>
     "Les résidences secondaires en Corse, c'est fini ?"
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Les-residences-secondaires-en-Corse-c-est-fini_a1750.html"/>
     <date>
      Fri, 25 Apr 2014 09:54:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    "Les résidences secondaires en Corse, c'est fini ?"
   </head>
   <div type="excerpt">
    <p>
     Hè statu aduttatu u raportu nant'à a prutezzione di u patrimoniu cù u statutu di residente. Principia u più duru...
    </p>
   </div>
   <div type="content">
    <p>
     "Les résidences secondaires en Corse, c'est fini ?" 
Hè u bellu titulu d'un articulu nant'à LePoint.fr 
Les Echos s'inchietanu elli scrivenu : "Les amoureux de l’île de Beauté souhaitant y acheter une résidence secondaire risquent de déchanter." 
Ma ch'elli ùn s'inchietenu. Di siguru, ùn serà micca cusì semplice, ci sò i nostri amichi di u Conseil Constitutionnel chì ùn seranu micca cuntenti, una magiurità da circà per scambià a custituzione à u parlamentu ecc... In quant'à Barbier, duveria sorte qualcosa da quì à pocu. 
I giacubbisti, a manca prugressista è i naziunalisti (chì vulianu stende a residenza à dece anni) anu vutatu di sì. Benedetti spiegava l'aspettu generosu di sta pruposta, fendu un paragone cù l'edittu di Caracalla. Vincent Carlotti ellu nant'à u so blog hè dubbitosu in quant'à a realizazione di ste misure 
A diritta ella ùn ne vole sente parlà, troppu inchieta per l'ecunumia è u BTP. Quattru eletti ùn anu micca participatu à u votu : Sindali, Suzzoni è Natali. Anu spiegatu perchè : sò contr'à u statutu di residente, ma vulianu marcà a so pusizione contr'à a speculazione immubiliare. Tatti non più ùn hà participatu. 
Ma digià chì una magiurità d'eletti à l'assemblea di Corsica dica chì un'ecunumia fatta nant'à e residenze segundarie hè dannifica per u so populu è ch'ellu ci vole à truvà d'altri mezi di sviluppu hè digià un prugressu. 
Rammintemu chì circa 40% di l'alloghji in Corsica sò case segundarie...
    </p>
   </div>
  </body>
 </text>
</TEI>
