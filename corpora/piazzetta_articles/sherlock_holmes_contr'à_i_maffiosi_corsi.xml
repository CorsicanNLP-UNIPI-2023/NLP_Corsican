<TEI>
 <teiHeader>
  <fileDesc>
   <titleStmt>
    <title>
     Sherlock Holmes contr'à i maffiosi corsi
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Sherlock-Holmes-contr-a-i-maffiosi-corsi_a1841.html"/>
     <date>
      Wed, 28 May 2014 00:05:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Sherlock Holmes contr'à i maffiosi corsi
   </head>
   <div type="content">
    <p>
     Dop'à The Good Wife, u populu corsu ispirà à Elementary. Elementary, s'è vo ùn cunniscite micca, hè un'adattazione piuttostu libera di Sherlock Holmes in u New-York d'oghje. È ùn duvinerete mai chì rollu tenimu nentru. 
Allora, una piccula induvinella. 
In Elementary, i Corsi sò : 
1. Universitarii  2. Un gruppu di rock  3. Cucinari  4. Duttori  5. Inchiestadori 
Risposta : nisuna, in fatti sò maffiosi. Ma vuliamu lascià nasce in voi una luce di sperenza. Hè un bellu sentimentu, a speranza. 
In l'episodii 21 è 22 di a stagione 2, Sherlock Holmes (Jonny Lee Miller) si rende contu ch'un cliente dubbitosu manghja di manera regulare in u risturante di u so fratellu, Mycroft. Si chjama Guillaume de Soto, "un tenente altu piazzatu di u "Milieu" (in francese in a VO), un gruppu di maffiosi corsi. 
In a versione orìginale, si parla di "french corsican mafia". 
Più tardi in l'episodiu, u nostru cumpatriottu manghja cù un altru tippu chì averia tombu 13 campimaffiosi in un macellu. Guillaume de Soto è i so amichi ùn sò veramente micca simpatichi. Rapiscenu è si chjappanu à Joan Watson (Lucy Liu), sterpanu mezu mondu, è u peghju di tuttu anu un accentu pinzutu fracichissimu. 
O sinnò, 24 Heures è Jack Bauer facenu u so grande ritornu. Per avà, nisuna traccia d'un Dumè Maffiosu.  Vi tenimu à capu.
    </p>
    <p>
     Guillaume de Soto, u corsu di a seria. Da veru, dice "youre friènde ènde iz brozer quème tou".
    </p>
   </div>
  </body>
 </text>
</TEI>
