<TEI>
 <teiHeader>
  <fileDesc>
   <titleStmt>
    <title>
     Cumu si dice "racket" in corsu ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Cumu-si-dice-racket-in-corsu_a1521.html"/>
     <date>
      Sat, 23 Mar 2013 12:00:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Cumu si dice "racket" in corsu ?
   </head>
   <div type="excerpt">
    <p>
     L'economia corsa hè in crisa ? U racket ellu si porta benissimu.
    </p>
   </div>
   <div type="content">
    <p>
     A sapete bè, u racket in Corsica ùn esiste micca. Certi anu dettu ch'ellu ci vulia piuttostu à parlà di "geste commercial". 
Ma di tantu in tantu, si ne sente parlà. 
Sta settimana avemu amparatu chì un omu chì tene un risturante in Portivechju hè statu minatu è incrusciatu di white spirit perchè ch'ellu ùn vulia pagà. 
Nanzu, era in Evisa ch'ellu s'era parlatu di racket, sta volta in u BTP. 
U racket in Corsica, ùn esiste micca ma tocca à tutti : piccule è grande intraprese, in piaghja o in muntagna, in paese cum'è in cità. 
Ma hè vera, si ne parla pocu. Hè più faciule di cundannà a viulenza in u futbol è i scambii d'insulte trà qualchì zitellacciu, o a viulenza di e nuits bleues. 
Tuttu và bè. 
"Souvent conquise, jamais soumise" ch'elli dicenu.
    </p>
   </div>
  </body>
 </text>
</TEI>
