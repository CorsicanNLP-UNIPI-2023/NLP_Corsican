<TEI>
 <teiHeader>
  <fileDesc>
   <titleStmt>
    <title>
     Pronti per un Patriot Act francese ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Pronti-per-un-Patriot-Act-francese_a2131.html"/>
     <date>
      Wed, 14 Jan 2015 00:06:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Pronti per un Patriot Act francese ?
   </head>
   <div type="excerpt">
    <p>
     U lindumane di a strage di u World Trade Center u 11/9/2001, Georges Bush Jr facia passà una spezia di lege per luttà contr’à u terrurismu, u "Patriot Act". Dop'à l'attaccu di Charlie Hebdo, si parla in Francia di rinfurzà e misure "securitarie". Sin'à induve ?
    </p>
   </div>
   <div type="content">
    <p>
     Prima, ci tocca à spiegà in qualchì puntu ciò chì hà permessu u Patriot Act, vutatu pocu dopu à l'ondeci settembre, à un mumentu induve l'Americani eranu in brama di securità : 
Rinforzu di a securità interna : vita privata lampata in pianu, cuntrollu di e bibliuteche, di i studienti, putere crisciutu di a pulizza, diritti di l'omu pruibiti in casu di suspettu di terrurisimu Rinforzu di a surveglianza : sateliti, ascolte telefoniche à buzeffu senza ghjustificazioni... Prutezzione di e fruntiere Supressione di l'ostàculi per l'inchieste : basta d'esse suspettatu d'esse un terruristu per esse in guardia à vista senza limita di tempu. D'avucatu ùn si ne parla micca è di mandatu ghjudiziariu ùn ci n'hè più bisognu... Rinforzu di u rinsignamentu : centralizazione di tutte l'infurmazione chì ùn seranu mai più assigurate Rinforzu di a lege penale : negazione di u dirittu di difesa, accessu à u cartulare pruibitu. Creazione di e categurie di "nemicu cumbattante" è di "cumbattante illegale" Putere crisciutu per l'agenze di rinsignamentu : cuntrollu di a navigazione web (accessu à i dati di i "FAI"), ascoltu è filature multiplicate, senza accordu di i ghjudici
    </p>
    <p>
     Traumatizati da l'attentati di u 11/9, l'Americani accettanu tuttu quessa senza ponesi dumande. U Patriot Act hè vutatu fine ottobre 2001. Purtantu, hè un veru rinculu di e libertà.
    </p>
    <p>
     Impussibule in Francia ? Ùn cridite micca chi st’orwellata sia una fola di dopu cena. L’idea face u so caminu in i media è ind'è i pulitichi :
    </p>
    <p>
     U peghju hè chì l’Americani si pentenu oghje di u Patriot Act. A cuscenza di e derive hè venuta, ma troppu tardi, dop'à Guantanamo, a turtura è u scandalu di l'ascolte di a NSA...
    </p>
    <p>
     Da leghje : Aux Etats-Unis, un Patriot Act largement critiqué. 
È nant'à Le Monde : « Le Patriot Act à la française, on n'en est pas loin » 
Di siguru, sò parechji à inchietassi, cum'è Robert Badinter, chì parla di "trappula" : "ne nous laissons pas aller à des ripostes de papier" hà dettu à France Info. 
Orwell dicia, in u so libru maiò 1984 chì credimu chì "A guerra, ghjè a pace. A libertà ghjè a servitudine. L’ignuranza ghjè a forza". 
(St'articulu hè statu traduttu nant'à u situ Ampargu a lingua corsa).
    </p>
   </div>
  </body>
 </text>
</TEI>
