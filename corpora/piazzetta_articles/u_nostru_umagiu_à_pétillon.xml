<TEI>
 <teiHeader>
  <fileDesc>
   <titleStmt>
    <title>
     U nostru umagiu à Pétillon
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-nostru-umagiu-a-Petillon_a2739.html"/>
     <date>
      Mon, 01 Oct 2018 11:47:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U nostru umagiu à Pétillon
   </head>
   <div type="excerpt">
    <p>
     René Pétillon hè mortu è oghje tuttu ognunu li rende omagiu. Avia più ch'è l'altri riesciutu à trattà di a Corsica. Senza offende è ridendusine di tutti : Corsi, turisti, pulizzeri, naziunalisti, omi pulitichi francesi, pinzuti stallati in Corsica... A Piazzetta li deve a so testa di moru.
    </p>
   </div>
   <div type="content">
    <p>
     A testa di moru di A Piazzetta hè ricacciata da un vechju disegnu di Pétillon esciutu in u "Canard Enchaîné" (bellu nanzu à "L'Enquête Corse").
    </p>
    <p>
     Avia capitu a Corsica megliu ch'è centinaie di giurnalisti è d'editurialisti francesi (è ancu puru Corsi). 
Pè A Piazzetta, bella sigura aviamu principiatu senza dumandalli nunda (in u 2007 pè a creazione di u situ). 
Allora quandu Pétillon hè venutu pè u festivale "BD à Bastia" semu andati à truvallu per spiegalli. Li avemu arricatu unepochi di numeri di A Piazzetta chì l'anu fattu ride. In quant'à l'utilizazione di u so disegnu, si ne impippava è ci hà dettu ch'è no cuntinuvessimu puru. Ci hà rigalatu i diritti. Era un tippettu stu brittonu.
    </p>
   </div>
  </body>
 </text>
</TEI>
