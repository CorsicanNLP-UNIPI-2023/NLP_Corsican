<TEI>
 <teiHeader>
  <fileDesc>
   <titleStmt>
    <title>
     U texto di dopu beie
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-texto-di-dopu-beie_a1208.html"/>
     <date>
      Sun, 11 Dec 2011 22:10:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       10-RAGIONI-DI
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U texto di dopu beie
   </head>
   <div type="excerpt">
    <p>
     Hè u texto ch'è tù mandi à qual'ellu ùn ci vole quand'è tù volti in casa imbriacu. Quandu ti vene a voglia di mandallu, ti si pare d’avè trovu l'edea di u sèculu. Invece ùn hè...
    </p>
   </div>
   <div type="content">
    <p>
     Quattr'ore di mane, ai a luminosa edea di mandà un texto, imbriacu bleu, trafalatu nant'à u to lettu. Ti pare tandu d'avè trovu l'equivalente di u vaghjolu per guarisce u sidà. Ti vedi digià incù u Premiu Nobel in manu. À a rimessa di a cuppa di a più bona edea di u sèculu, ti vedi digià in traccia di ringrazià a to famiglia davant’à u Ministru di a Cultura in làcrime. 
Allora, u mandi, è bella sigura u mandi à qual'ellu ùn ci vole assolutamente micca à mandallu, mezu suddesfu, mezu suddesfu... 
Ch’ella sia per seduce à qualchissia chì ùn ti dà capu, salvà u to coppiu, ricuperà a/u to ex o rimpruveralli a vostra staccatura, u texto di dopu beie ùn hè mai, mai, MAI, a bona soluzione. 
10 cose à fà invece di mandà quellu texto di dopu beie à qual’ellu ùn ci vole, aspettendu chì u sonnu ti salvi. 
1. Manda un texto à u to amicu per trattallu di connu d’ùn scioglie a situazione per tè.  « o fratè sì veramente una grossa coglia ! Bona notte o connu. » 
2. Manda un texto à u to psì per trattallu di connu è di scruccone.  « aiò fà qualcosa ancu tù o talpa ! Connu. Scruccone.» 
3. Cummàndati un bellu paghju di scarpi nant’à internet : curà a frustrazione cù a cunsumazione, un gran’clàssicu. 
4. Annullà a cummanda : innò, mancu imbriacu, ùn si pò più decide di purtà un paghju di santiags à i ghjorni d'oghje. Aspetta di sbriacà ! Eppo inchiètati appena… 
5. Cerca di ramintatti l’ùltima bon’edea ch'è t'ai avutu briacu. U sonnu s'avvicina. 
6. Manda un texto di cumplimenti à u patrone di u baru per a so pazienza è a so simpatia. Ai rottu e stacche à tuttu u mondu cù e to storie è viutatu u baru induve tù ere. Allìscialu appena...  "O fratè, grossa serata ! Sì un pistellu. Scusa." 
7. Cerca d’amparà à mente e parolle di a canzona di John Scatman : Ski-Ba-Bop-Ba-Dop-Bop. 
8. Innò, a/u to ex, ex, ex, ex, ex di a scola primaria ùn si ricorda mancu più di tè. Ùn vale a pena à pruvà. D’altronde, l’ùltima volta ch’è tù l'ai vista, avìate 7 anni tutt’è dui. Inchiètati. 
9. Prufitta di l’eufurìa di a briachina : cerca di fà una centinaia di pompe per fatti un corpu di spurtivu. Nurmalmente caschi di sonnu à a prima falata. 
10. www.situdiculu.com:
    </p>
   </div>
  </body>
 </text>
</TEI>
