<TEI>
 <teiHeader>
  <fileDesc>
   <titleStmt>
    <title>
     Principia l'annu di a scimia
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Principia-l-annu-di-a-scimia_a2339.html"/>
     <date>
      Mon, 08 Feb 2016 12:11:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Principia l'annu di a scimia
   </head>
   <div type="excerpt">
    <p>
     Bon dì, bon annu, è bon capu d'annu à tutti. Hè principiatu l'annu di a scimia. In China sò previsti parechji ghjorni di festa, è in Corsica dinù seranu parechji à rende omagiu à l'animale.
    </p>
   </div>
   <div type="content">
    <p>
     D'appressu à u calindariu chinese, s'entre dunque in l'annata di a scimia. Da Pecchinu à Chinatown sò previsti parechji ghjorni di festa. 
Per esse più precisi, entremu in l'annata di a "scimia di focu". È s'ampara ch'ellu hè bon segnu. Le Figaro ci dice chì ; 
"Le singe est connu pour être malin, charmeur, chanceux, intuitif et inventif. Son côté joueur, sociable, son agilité et son attitude imprévisible l'amènent à prendre des risques et à trouver des idées innovantes. Exubérant et dynamique, il est ingénieur ou artiste dans l'âme." 
Cusì, Ghjuliu Cesaru, Leunardu da Vinci, Charles Dickens, Mick Jagger, ma ancu Jacques Chirac, Kim Kardashian, Marine Le Pen è Céline Dion sò nati sott'à u segnu di scimia. Hè veramente bon segnu dunque. 
È in Corsica ? S'è no sapemu chì à l'antichità c'eranu scimiette chì campavanu in Corsica (scimie "magot" d'appressu à l'autori antichi), a scimia hè sopr'à tuttu assuciata à a cunsumazione eccessiva di bivenda alculizata. À a briachina, a sborgna chè. 
Face una stonda chì in Corsica si festighjeghja l'annu di a scimia. Per una volta, avemu ancu appena d'avanzu nant'à Chinesi.
    </p>
   </div>
  </body>
 </text>
</TEI>
