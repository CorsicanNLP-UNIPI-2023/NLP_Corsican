<TEI>
 <teiHeader>
  <fileDesc>
   <titleStmt>
    <title>
     Si face attaccà da una scimia in diretta è sopravvive
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Si-face-attacca-da-una-scimia-in-diretta-e-sopravvive_a1839.html"/>
     <date>
      Wed, 04 Jun 2014 11:13:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       VIDEO
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Si face attaccà da una scimia in diretta è sopravvive
   </head>
   <div type="excerpt">
    <p>
     Dop'à u coppiu di turisti attaccatu da una vacca in Ascu, eccu u giurnalistu chì si face scuzzulà da una scimia in Santu Petru di Tenda. Era in diretta nant'à Via Stella. L'omu si ne sorte senza ferita.
    </p>
   </div>
   <div type="content">
    <p>
     È voi chì cridite chì i giurnalisti corsi a si scialanu. Al dilà di l'azizume ambiante è di i criticoni mai cuntenti chì i stuzzicheghjanu in permanenza, ponu dinù fassi scuzzulà di tantu in tantu. 
Hè ciò ch'ellu hè accadutu à stu poveru giurnalistu di France 3 Corsica. Durante un diretta in Corsica Prima, si vede una scimia ricunnosce l'ambrascu è vene à stuzzicallu. Avemu appena paura per ellu, ma finalmente và bè, l'animale ùn pare micca esse periculosu. In un segondu tempu invece, si ferà appena scuzzulà. 
Antone, simu à fianc'à tè è simu sulidari. Curagiu.
    </p>
    <p>
     Hè l'occasione per noi di rende omagiu à e false scimie e più famose, cum'è :
    </p>
    <p>
     Pub-Pub, a scimia verde di Téléchat, spezializata in u sabbuttagiu di i spots publicitarii :
    </p>
    <p>
     A scimia di u filmu La Chèvre :
    </p>
    <p>
     Quelle antipatiche di U pianeta di e scimie.
    </p>
    <p>
     Ma forse, tuttu què ùn hè ch'è un omagiu chì Antone Albertini rende à Stanley Kubrick, è à u so capidora assolutu 2001, l'Odyssée de l'espace. U tippu hà a glassa.
    </p>
   </div>
  </body>
 </text>
</TEI>
