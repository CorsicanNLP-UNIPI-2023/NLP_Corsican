<TEI>
 <teiHeader>
  <fileDesc>
   <titleStmt>
    <title>
     Cahuzac : "peghju a disfatta di Ponte Novu chè a falata di u Sporting"
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Cahuzac-peghju-a-disfatta-di-Ponte-Novu-che-a-falata-di-u-Sporting_a1003.html"/>
     <date>
      Tue, 11 Jan 2011 18:21:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Cahuzac : "peghju a disfatta di Ponte Novu chè a falata di u Sporting"
   </head>
   <div type="excerpt">
    <p>
     In una intervista à u situ di So Foot, Cahu e face falà... Da leghje !
    </p>
   </div>
   <div type="content">
    <p>
     Yannick Cahuzac, capitanu di u Sporting, natu in Aiacciu, figliulinu di u legendariu Pierre Cahuzac ci n'ampara belle in una intervista à u giurnale So Foot. L'intervista hè fatta nant'à u tonu di a magagna ma u ghjucadore si cappia. 
À a dumanda "quale hè u Corsu u più grande" è di sceglie trà Napuliò, Pasquale Paoli è Claude Papi sceglie à Paoli "pè a custituzione di 1755". 
Dice dinù chì a battaglia di Ponte Novu hè stata più disastrosa ch'è a falata di u Sporting in National. 
Infine, ci spiega chì trà u Diu vi salvi Regina è a Marseillaise, hè l'innu corsu u più forte, l'hà assai cummossu cù e partite di a Squadra Corsa. 
Leghjite l'intervista nantà So Foot. Face siguramente un pezzu chì u Sporting ùn avia più un capitanu cusì. Di chè diventà veramente l'ìdulu di a tribuna Est...
    </p>
   </div>
  </body>
 </text>
</TEI>
