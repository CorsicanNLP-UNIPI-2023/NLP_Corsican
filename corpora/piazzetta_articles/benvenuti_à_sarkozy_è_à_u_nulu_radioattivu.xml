<TEI>
 <teiHeader>
  <fileDesc>
   <titleStmt>
    <title>
     Benvenuti à Sarkozy è à u nulu radioattivu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Benvenuti-a-Sarkozy-e-a-u-nulu-radioattivu_a1066.html"/>
     <date>
      Wed, 23 Mar 2011 11:30:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Benvenuti à Sarkozy è à u nulu radioattivu
   </head>
   <div type="excerpt">
    <p>
     Doppiu culpacciu in 24 ore in Corsica : sò ghjunti Sarkozy in Sulinzara è a radioattività giappunese. Chì serà u peghju di i dui ?
    </p>
   </div>
   <div type="content">
    <p>
     Avà sapemu perchè Sarkozy hè attaccatu à a Corsica : li ghjova di basa militare, per ghjucà à a guerra cù i so aviò. Hè ghjuntu era à a basa di Sulinzara (chì si trova in fatti in Vintisari è chì si chjama oghje "Zarà") per fà u Tom Cruise di "Top Gun". 
L'aviò chì anu da bumbardà à Kadhafi partenu dunque da a basa chì porta u nome di "Commandant Albert Preziosi"... Pocu capatoghju Freudiannu pè u puverettu di Muammar ! 
Tristu destinu di a Corsica, chì u solu rollu hè d'esse un "porte-avion" di l'OTAN in u Mediterraniu... 
25 anni dopu à Cernobil, u nulu radioattivu face u so grande come back. Ma ùn v'inchietate, i spezialisti ci dicenu chì "les risques sont minimes "... allora semu salvi. Heu... ùn vi ramenta nunda ? 
Finalmente, trà a radioattività è Sarkozy, difficiule di dì qualessu hè u peghju di i dui...
    </p>
   </div>
  </body>
 </text>
</TEI>
