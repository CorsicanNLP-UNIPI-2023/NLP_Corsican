<TEI>
 <teiHeader>
  <fileDesc>
   <titleStmt>
    <title>
     Cumu si dice "jurassique" in corsu ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Cumu-si-dice-jurassique-in-corsu_a1625.html"/>
     <date>
      Tue, 01 Oct 2013 12:23:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Cumu si dice "jurassique" in corsu ?
   </head>
   <div type="excerpt">
    <p>
     A grande famiglia di i dinosauri si face sente (o piuttostu ughjuleghja) à ogni volta ch'ellu si tratta di lingua corsa, di cuufficialità, di statutu di residente, di cambiamentu istituziunale...
    </p>
   </div>
   <div type="content">
    <p>
     In Corsica, ci sò parechji clani. U "clanu giuràssicu" hè quellu chì hè contr'à tuttu, à ogni volte ch'ellu si tratta di priservà u pocu chì ci ferma di corsu. 
A cuufficialità ? "Discriminatoire"  U statutu di residente ? "Dangereux"  Un cambiamentu istituziunale ? "Un danger pour les Corses". 
Ùn si capisce micca troppu i so argumenti, ma tuttu hè "angoscia" o "periculi" per elli. 
Hè a CGT chì a dice, è chì ùn face chè ripiglià l'argumentariu amparatu à mente di a "Gauche Républicaine". 
Cumu si ferà chì sti dinosauroni anu tantu paura di u cambiamentu ? Circà di salvà u pocu d'originalità è di differenza chì ci ferma, in un mondu di più in più uniformizatu saria dunque "periculosu". 
U Clanu Giuràssicu di i Travagliatori, artigiani mai stanchi d'un mondu induve a Corsica s'assumiglieria à n'importa qualessu lucacciu di Francia, senza più lingua, senza più populu, senza più nunda ùn hà micca finitu di briunà !
    </p>
   </div>
  </body>
 </text>
</TEI>
