<TEI>
 <teiHeader>
  <fileDesc>
   <titleStmt>
    <title>
     Diana di l'Alba mette a concia à Black Eyed Peas
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Diana-di-l-Alba-mette-a-concia-a-Black-Eyed-Peas_a1618.html"/>
     <date>
      Thu, 12 Sep 2013 23:49:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Diana di l'Alba mette a concia à Black Eyed Peas
   </head>
   <div type="excerpt">
    <p>
     Antone Marielli hè più forte chè Coldplay, The Black Eyed Peas è Adele reuniti. I pesta tutti, vi và ? Hè u risultatu d'un sundagiu fattu da u Museu di a Corsica in u quadru di a so mostra "La Corse et la musique".
    </p>
   </div>
   <div type="content">
    <p>
     41%, luntanu davant'à u restu di u mondu ! U gruppu Diana di l'Alba hè in testa di i gruppi preferiti di i liceani d'appressu à un sundagiu fattu pè a bella mostra "La Corse et la musique : Entre tradition et modernité". Da vede dinù quì. 
Ùn vale a pena di ride o di mughjà ch'ellu ci hè statu a froda, a metudulugia è i risultati sò spiegati in u catalogu di sta mostra. 1077 cullegianti è 203 liceani sò stati interrugati. 
Serà colpa à a surtita di l'ultimu dischettu Indiature ? U successu di u so tube A Cispra ? 
Hè cusì, pè i liceani corsi, Antone Marielli hè più forte chè u lonzu di Will.i.am di "BEP". Ùn vi pare nunda ? 
Bon, in cullegiu hè più dura. A sapemu, i cullegianti sò croce. Anu messu in testa u gruppu LMFAO (23%) ma I Muvrini ùn sò luntanu (18%). Canta u Populu Corsu hè terzu (12%) davant'à Diana di l'Alba (10%), à tocca tocca cù Sexion d'Assaut (10%). Iè, si tratta bè di Sexion d'Assaut. 
In quant'à L'Arcusgi, facenu partita para cù David Guetta (6%) ! 
Allora vidite chì a giuventù corsa ùn hè ancu cumplettamente persa.
    </p>
   </div>
  </body>
 </text>
</TEI>
