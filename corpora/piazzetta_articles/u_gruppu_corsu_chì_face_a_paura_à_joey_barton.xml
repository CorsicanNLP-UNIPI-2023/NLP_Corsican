<TEI>
 <teiHeader>
  <fileDesc>
   <titleStmt>
    <title>
     U gruppu corsu chì face a paura à Joey Barton
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-gruppu-corsu-chi-face-a-paura-a-Joey-Barton_a1483.html"/>
     <date>
      Thu, 17 Jan 2013 18:17:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U gruppu corsu chì face a paura à Joey Barton
   </head>
   <div type="excerpt">
    <p>
     U ghjucadore inglese di l'OM si n'hè risu in cunferenza di stampa d'André-Pierre Gignac chì stà à sente a musica corsa.
    </p>
   </div>
   <div type="content">
    <p>
     Quandu Joey Barton hà firmatu à l'OM, numerosi sò stati i sustenidori di u Sporting à biscà. L'inglese hè reputatu cum'è un ghjucadore appena scemu è viulente è a stampa francese ben-pensente u discrive cum'è le footballeur le plus violent d'Angleterre. 
In a lista di e so vìttime ci hè u francese Ousmane Dabo ch'ellu hà pigliatu un ghjornu à cazzotti. 
Sta volta, u bad boy a si caccia cù u so partenariu André-Pierre Gignac in cunferenza di stampa : 
"Je pense qu'il est un peu fou, mais ses goûts musicaux sont tellement mauvais... La dernière fois, il m'a fait écouter de la musique corse en me disant que c'était bien. En tant qu'Anglais, je ne pouvais pas être d'accord. Peut-être que c'est bien en Corse ou dans la caravane des Gignac mais pas chez moi !"  
U "gruppu corsu" chì Gignac stà à sente hè Bande à Part. 
Francamente, quale pò dà tortu à l'inglese ?
    </p>
   </div>
  </body>
 </text>
</TEI>
