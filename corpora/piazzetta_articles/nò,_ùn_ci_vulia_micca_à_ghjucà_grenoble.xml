<TEI>
 <teiHeader>
  <fileDesc>
   <titleStmt>
    <title>
     Nò, ùn ci vulia micca à ghjucà Grenoble
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/No-un-ci-vulia-micca-a-ghjuca-Grenoble_a1090.html"/>
     <date>
      Sat, 30 Apr 2011 16:15:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Nò, ùn ci vulia micca à ghjucà Grenoble
   </head>
   <div type="excerpt">
    <p>
     A vuciata parlava d'un macciu arrangiatu trà Tours è Grenoble, è sò stati centinaie di Corsi à ghjucà... è à fassi cugliunà.
    </p>
   </div>
   <div type="content">
    <p>
     A Française des Jeux hà fattu siguramente a ricetta di l'annu in Bastia sta settimana. A voce dicia chì in L2 c'era un macciu arrangiatu : Tours ricevia à Grenoble è li lasciava a partita. 
Tandu, sò decine è decine d'addisperati à lampassi à Cote &amp; Match pè ghjucà una vittoria di Grenoble. È tuttu andava bè, dopu à 50 minuti di ghjocu facia 2 à 0 pè i visitori. 
Ma in l'ultimi minuti Tours signava duie rete è vultava à 2 à 2... 
Risultatu : depressione nera è suppa di musu pè quelli chì avianu messu assai soldi nant'à sta partita. Quantu sò à avè messu 500, 1000 o 2000 eurò è ancu di più ? Si dice chì certi anu ghjucatu sin'à 10.000 eurò... pè u risultatu ch'ellu si sà. 
U grande nùmeru di scumesse hè diventatu suspettu à tal puntu chì a FDJ hà cacciatu a partita è ch'ella hà dumandatu un'inchiesta. 
Ùn averemu mai u nùmeru esattu di i cuglioni chì si sò fatti intrappulà da a Française des Jeux. È serà megliu, perchè u sciffru di sti soldi persi pè nunda risicheghja di fà assai male. 
Al dilà di a lezzione chì speremu certi averanu ritenutu ("oui fraté de source sûre le match il est arrangé..."), ci hè da riflette nant'à st'attiranza pè u soldu faciule è i ghjochi di soldi. Hè siguramente u segnu d'una sucetà malata è sottu sviluppata. 
L'infurmazione hè data ancu da u Figaro : Provenant en majorité de Corse, ces paris donnaient pour beaucoup la lanterne rouge iséroise vainqueur (cote moyenne à près de 4). 
Pè cuntinuvà à fà biscà, eccu a chignaccia di Christophe Blanchard-Dignac, u P-DG di a Française des Jeux è chì centinaie di Corsi anu spulatu i so soldi :
    </p>
    <p>
     Site cuntenti avà ?
    </p>
   </div>
  </body>
 </text>
</TEI>
