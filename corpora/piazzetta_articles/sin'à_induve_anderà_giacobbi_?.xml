<TEI>
 <teiHeader>
  <fileDesc>
   <titleStmt>
    <title>
     Sin'à induve anderà Giacobbi ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Sin-a-induve-andera-Giacobbi_a1078.html"/>
     <date>
      Sun, 10 Apr 2011 23:47:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Sin'à induve anderà Giacobbi ?
   </head>
   <div type="excerpt">
    <p>
     Paul Giacobbi hè favurèvule à un statutu di "residente corsu" è l'hà ricunnisciuta nant'à France 3 : a Corsica ùn appartene più à i Corsi... Per Nicolas Alfonsi, stu statutu di residente serà plasticatu da u Conseil Constitutionnel.
    </p>
   </div>
   <div type="content">
    <p>
     Paul Giacobbi avia digià cappiatu a bomba a settimana passata nant'à u statutu di residente corsu per pruvà d'impedisce a spatrunizazione di a terra corsa (da leghje in Corse-Matin di u 6 d'aprile). 
Sapemu chì in certi lochi di u liturale, a grande magiorità di i pruprietarii ùn sò micca Corsi. 
À cuntrastu, Paul Giacobbi hà cuntinuvatu in sta via. À a dumanda di Joseph-Guy Poletti "vous partagez l'idée suivant laquelle la Corse ne sera plus aux Corses ?", hà rispostu : "Ah oui. C'est statistique, malheureusement..." (da vede nant'à u situ di France3) 
Nicolas Alfonsi ellu dorme tranquillu. L'hà detta à 24 Ore, u statutu di residente ùn li face paura : « Tout le monde fait semblant d’y croire mais tout le monde sait que le statut serait pulvérisé par le Conseil Constitutionnel... » 
Allora, quale hà da vince ? Chì mette in stu statutu di residente ? Philippe Gildas è Christian Clavier dinù ponu esse cunsiderati cum'è "residenti corsi" ? È cumu evità ch'ellu sia plasticatu da u Conseil Constitutionnel ? U dibattitu cuntinuveghja...
    </p>
   </div>
  </body>
 </text>
</TEI>
