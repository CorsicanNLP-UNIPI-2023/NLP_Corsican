<TEI>
 <teiHeader>
  <fileDesc>
   <titleStmt>
    <title>
     U cuncorsu di u Diu vi salvi
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-cuncorsu-di-u-Diu-vi-salvi_a1304.html"/>
     <date>
      Thu, 29 Mar 2012 09:16:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       PRESIDENZIALI-2012
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U cuncorsu di u Diu vi salvi
   </head>
   <div type="excerpt">
    <p>
     L'UMP l'hà massacratu, Le Pen l'hà cantatu in play-back, Hollande si n'hè scurdatu. U Diu vi salvi Regina hè à a moda in tutti i meetings... Ma perchè?
    </p>
   </div>
   <div type="content">
    <p>
     Quist'annu, l'omi pulitichi anu scupertu chì i Corsi avianu un innu naziunale, è à a fine d'ogni meeting, u Diu vi salvi Regina hè messu à fondu à a sonò. 
Cumu interpretalla ? Omagiu à a Corsica ? Ricunniscenza di l'esistenza di u populu corsu ? Messa in scena pè fà piacè à sti bravi baulloni d'indigeni ? O puru eletturalisimu ? 
Femu u puntu nant'à a e differente versione di u nostru innu intese in i differenti meetings. Attenzione, certe fiure facenu male. 
Ma quandu i naziunalisti seranu vultati sott'à 10%, si passerà sempre u Diu vi salvi in e riunioni pulitiche ?
    </p>
    <p>
     1. U Diu di l'UMP
Hè l'UMP chì avia cumminciatu u massacru. Ci avianu prevenutu dop'à l'elezzioni territuriali chì avà ci vulia à "regiunaliassi", l'anu fatta. A prussima volta ci spiegheranu forse ch'ellu ci vulerà à "departementalizassi". 
Dopu à 30 anni di pudere à capu di a regione, a diritta hà finitu pè scopre l'esistenza di u populu corsu. In u so primu meeting di campagna, l'UMP hà passatu u Diu vi salvi Regina à a tronçonneuse : 
Digià sente mughjà "Nicolas !!! Nicolas !!!" dop'à l'innu hè spaventosu. Ma in più di quessa aghjustà a canzona Ruquier In the Shadows di The Rasmus, ùn hè micca permessa. Forse Stéphanie Grimaldi è Marcel Francisci sunnieghjanu di passà in l'emissione di Ruquier...
    </p>
    <p>
     2. U Diu di Marine Le Pen
Hè a più luntana di l'idee di u naziunalisimu corsu è hè quella chì face u più cumedia per facci crede chì naziunalisimu corsu è francese sò cumpattibili. Purtantu, hè stata chjara : nisuna avanzata istituziunale, micca obligazione d'insignamentu di u corsu, micca bislinguisimu, micca statutu di residente... ma cum'ella canta u Diu, parechji ci credenu. 
Da sapè chì l'ultima pruposta di Marine hè a "legitima difesa presunta" per a pulizza. Si spera chì i Corsi chì vuteranu à Le Pen à e Presidenziale ùn pienghjeranu micca quandu u RAID o u GIGN venerà à stinzà militanti pulìtichi à gràtisi. 
In più di quessa, Marine Le Pen sceglie ghjente per cantà u Diu chì... ùn cunnoscenu micca e parolle. Nanzu ch'ellu cummenci, dumanda à i giovani daretu à ella : "vous allez m'aider !" Ma i trè lonzi ùn cunnoscenu nè Diu, nè Marseillaise...
    </p>
    <p>
     3. U Diu di François Hollande
U prublema di François Hollande, hè chì nimu l'avia prevenutu chì a canzona chì passeria à a fine di u so meeting saria l'innu corsu. Allora marca appena male. Ancu di grazia, Tonton Simon hè venutu à u so succorsu...
    </p>
    <p>
     4. U Diu di Mélenchon
Nò ùn v'inchietate, Mélenchon ùn risicheghja di cantallu. Invece, canta quattru volte à Marseillaise in i so meetings. 
Digià chì a decentralizazione ùn li piace tantu... Hà turnatu à dì sta settimana ch'ellu s'oppone à dà di più pudere à e regioni, idea pruposta da François Hollande. Allora stà à sente u Diu li deve dà e risgiole. 
L'hà detta ancu José Bové à u Grand Journal eri nant'à Canal : "il y a un certains nombres de choses qui m’énervent un peu chez lui, notamment son coté nationaliste très franco-français", nanzu di qualificallu di "jacobin bolchévique". 
"Accueillez du monde sur votre terre, mélangez-vous et faites des enfants" avia dettu quand'ellu hè passatu in Bastia. Averia pussutu aghjustà : "et disparaissez".
    </p>
    <p>
     5. U Diu di Dupont-Aignan
Di u Diu, Dupont-Aignan ùn ne vole sente. L'hà detta à Corse-Matin : "Je suis hostile à la citoyenneté corse" 
L'hymne corse est repris en chœur par les candidats qui font campagne. Vous souscrivez à cette démarche ?    Je comprends l'attachement viscéral des Corses à leur identité. Mon beau-père est corse et j'aime cette île. Pour autant, je ne ferai pas semblant de flatter les Corses en mettant au même niveau l'hymne Corse et l'hymne national. Les candidats n'ont pas à jouer à « plus Corse que moi tu meurs ». Je respecte les Corses comme tous les Français, mais je ne ferai pas le tour de France en expliquant dans chaque département pourquoi je le préfère au département voisin. 
Almenu hè chjaru, u stumachemu.
    </p>
    <p>
     6. Ch'hà da fà Sarkozy ?
Ci hà da annunzià l'indipendenza ? A squadra corsa scritta à a FIFA è à a prussima cuppa di u mondu ? Hà da mette u Diu vi salvi Regina in karaoké ? Risposta u 13 d'aprile.
    </p>
   </div>
  </body>
 </text>
</TEI>
