<TEI>
 <teiHeader>
  <fileDesc>
   <titleStmt>
    <title>
     S'ella fussi stata in Furiani...
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/S-ella-fussi-stata-in-Furiani_a2259.html"/>
     <date>
      Mon, 21 Sep 2015 12:09:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    S'ella fussi stata in Furiani...
   </head>
   <div type="excerpt">
    <p>
     A partita trà Marseglia è Liò hè stata interrotta quandu i sustenidori di l'OM si sò messi à fà piove unepoche di buttiglie di biera nant'à u terrenu.
    </p>
   </div>
   <div type="content">
    <p>
     Tè, face un pezzu ch'ellu ùn si parlava più di "u gontexte" di Furiani. Ma sta dumenicata, sò i sustenidori di l'OM chì si sò fatti rimarcà. Dop'à a piogia di buttigliucce di biera lampata nant'à u purtiere di l'OL, u direttore di ghjocu hà decisu d'arrestà a partita durante parechji minuti :
    </p>
    <p>
     Davant'à a so televisiò, numerosi sò stati i Corsi à dumandassi ciò ch'ella saria stata a reazzione di u mustacciutu è ciò ch'elle sarianu state e sanzione di a LFP. 
Paranoiachi ? Sempre listessu discorsu di vittimizazione ? Iè forse. Ma ancu Jean-Michel Aulas s'hè postu a dumanda :
    </p>
    <p>
     #Aulas : "Si le dixième de ce qui est arrivé se passait à Bastia ou à Ajaccio, le match serait arrêté avec des sanctions inouïes" #OMOL
— INFOSPORT+ (@infosportplus) 20 Septembre 2015
    </p>
    <p>
     Bon d'accordu. Hè megliu à parlà di quessa ch'è di a concia pigliata in casa contr'à Nizza.
    </p>
   </div>
  </body>
 </text>
</TEI>
