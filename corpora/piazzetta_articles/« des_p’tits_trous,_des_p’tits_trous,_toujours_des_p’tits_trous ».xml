<TEI>
 <teiHeader>
  <fileDesc>
   <titleStmt>
    <title>
     « Des p’tits trous, des p’tits trous, toujours des p’tits trous »
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/%C2%A0Des-p-tits-trous-des-p-tits-trous-toujours-des-p-tits-trous%C2%A0_a1475.html"/>
     <date>
      Thu, 03 Jan 2013 23:33:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       TRIBUNA-DI-I-LETTORI-AZEZI
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    « Des p’tits trous, des p’tits trous, toujours des p’tits trous »
   </head>
   <div type="excerpt">
    <p>
     Una lettrice azeza ci avia mandatu st'articulu.
    </p>
   </div>
   <div type="content">
    <p>
     In 1958, Serge Gainsbourg cantava : « Des p’tits trous ». Un precursore di u XXIesimu seculu in Corsica (è per parecchje cose…)? Sta canzona va perfettamente per u statu di a strada trà Venacu è Corti. Tafòni, camiò, omi incù u « gilet jaune fluo » : ci n’he ogni locu ! A strada s’assumiglia à un « morpion géant » : tondi, linee è pò croce soprattuttu ! 
Anù messu riquadri dinò ! E pò micca dui o tre, almenu una decina : « danger », « travaux » (si pò fà un’armata d’omi inc’una pala !), « 30 », « 50 », « chaussée rétrécie », « circulation alternée », « feux de circulation »… Pare una revizione di u còdice di a strada ! 
Dopu ci sò i fochi di circulazione : trè fochi per fà dece chilometri, chi dùranu 2 ò 3 minuti ognunu è à qualchì metru unu da l’astru ! Un sò mancu regulati di manera à passà inseme à l’aranciu ! Quandu si passa à l’aranciu à unu, s’arresta à l’astru duie centu metri in ghjò chi questu hè à u rossu. Per fà un tragettu di dece minuti nurmalamente, avà ci vole u dopiu ! 
Ghjunt’in Corti o in Vivariu, simu tutti azezi !
    </p>
   </div>
  </body>
 </text>
</TEI>
