<TEI>
 <teiHeader>
  <fileDesc>
   <titleStmt>
    <title>
     Bear Grylls hè in Corsica
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Bear-Grylls-he-in-Corsica_a2439.html"/>
     <date>
      Mon, 20 Jun 2016 15:41:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Bear Grylls hè in Corsica
   </head>
   <div type="excerpt">
    <p>
     Seranu cuntenti i so fans nustrali. L'omu di "Man vs. Wild" hè in Corsica per arregistrà unepoche d'emissione. Ma perchè in Corsica ?
    </p>
   </div>
   <div type="content">
    <p>
     Ma mì... Qual'hè chì s'affacca quì ? Bear Grylls hè un anzianu militare chì s'hè fattu cunnosce cun l'emissione "Man vs. Wild" (in francese "Seul face à la nature") hè in Corsica. A Piazzetta ne avia parlatu in u 2012. 
In u so prugramma ci ampara à sopravvive solu in un ambiu salvaticu. Cumu manghjà un pezzu di carne in Alaska ? Cumu piscà cù un paghju di Meindl ? Cumu truvà di chè beie in pienu disertu ? Cumu fà in casu d'attaccu d'animale salvaticu gattivu è famitu ? 
Bear hà sempre una risposta. Bon d'accordu, a so emissione hè appena trafficata. U tippu ùn hè mai cumplettamente solu cum'elli l'anu fatta crede à principiu è ci sò state pulemiche per quessa. 
Nant'à a so pagina Facebook u survivalistu u più cunnisciutu di u mondu hà publicatu un filmettu induv'ellu si ricunnosce un pezzu di paisaghju corsu (è dinù una sucetà corsa d'elicotteri) :
    </p>
    <p>
     A so emissione nova si chjama "Running Wild with Bear Grylls" è anu giratu dunque in Corsica. 
Ma allora, perchè ind'è noi ? Chì ci hà preparatu Bear Grylls ? 
Cumu sopravvive in Portivechju in piena stagione turistica ?  Cumu manghjà una muvra in Niolu quand'è vo avete assai fame ?  Cumu resiste à un attaccu di camping-car ?  Chì fà quand'omu si ritrova intrappulatu in un apperitivu in un paese di u Taravu ?  Cumu riesce à campà nant'à u GR 20 ?  Cumu campà à a CTC cù un tufone di 100 milioni ? 
Risposta da quì à pocu.
    </p>
   </div>
  </body>
 </text>
</TEI>
