<TEI>
 <teiHeader>
  <fileDesc>
   <titleStmt>
    <title>
     Dopu à a SNCM, u cercle Wagram pè 1 euro à a CTC ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Dopu-a-a-SNCM-u-cercle-Wagram-pe-1-euro-a-a-CTC_a1291.html"/>
     <date>
      Wed, 11 Apr 2012 18:00:02 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Dopu à a SNCM, u cercle Wagram pè 1 euro à a CTC ?
   </head>
   <div type="excerpt">
    <p>
     Hè u puttachju chì corre. Sarkozy hà da prupone à a CTC di ripiglià u "cercle Wagram" pè 1 euro. Cum'è a SNCM.
    </p>
   </div>
   <div type="content">
    <p>
     U presidente di a SNCM hà prupostu à Paul Giacobbi di cumprà a cumpagnia marìtima pè 1 euro (da leghje nant'à Corse-Matin). Pruvucazione ? Per Paul-Marie Bartoli sta pruposta hè « grotesque et indécente ». Ma per st'anziana grande cumpagnia francese, sta storia face appena pietà. 
L'ultimu puttachju hè chì a CTC hà da avè un'altra pruposta, venendu sta volta di Sarkozy. À l'addisperu in i sundagi, Sarko ùn sà più chì fà pè rifà u so ritardu nant'à Hollande. A so moglia Carla Bruni-Sarkozy ùn hà dettu chì : « J'ai peur que mon mari meure » nant'à France 5 ? Malgradu u sustegnu di pesu di i fratelli Bogdanoff, u presidente ùn ci la face più. 
A voce dice ch'ellu hà da fà parechje pruposte pè a Corsica. È a diritta ci prepara à qualchì "surpresa"... Statutu di residente ? Autonomia ? Officializazione di a lingua ? Videremu. 
Una di ste pruposte puderia esse chì a CTC ripigliessi u "cercle Wagram" pè 1 euro. Chjosu dapoi parechji mesi, u circulu di ghjochi cuntinuveghja di fà l'attualità. Frà pocu, hè Angelo Guazzelli chì hè statu messu in esame in l'affari di u Wagram. 
A storia di u Wagram hè ligata à quellu di u mezu corsu in Parigi (da leghje nant'à Bakchich), cù un grossu casting. Da leghje : Le cercle de jeux Wagram, objet de convoitise du grand banditisme corse 
Hè custì ch'ella s'hè passata sta scena, cuntata da u JDD : 
"Jeff" Rossi, le trésorier, est prévenu au téléphone par une employée de l’arrivée de cinq individus inquiétants. Trop tard. Pas le temps de raccrocher. Trois hommes se dressent devant lui. Les policiers n’ont pas l’image, juste le son : "Tu sais qui je suis", énonce l’un d’eux. La réputation de Jean-Luc Germani, 45 ans, soupçonné de plusieurs meurtres en Corse, dont celui du neveu du "parrain" Jean-Jé Colonna, est parvenue jusqu’à Paris. Il est accompagné d’un certain Antoine Quilichini, surnommé "Tony le boucher" et d’un troisième larron, Philippe Perrazzoni, évincé deux ans plus tôt du cercle. "Les nouveaux propriétaires, c’est nous. T’as un quart d’heure pour te barrer. Et tu dis au Mage que si on le voit, il est mort!" 
In grande difficultà, u circulu Wagram hè un tempiu di i ghjochi è un pezzu di Corsica in Parigi. Allora, ci vulerà à salvallu anch'ellu, per salvà u mezu corsu ? U rìsicu hè di vede i malfattori corsi cundanati à fà i "seconds rôles" in Mafiosa nant'à Canal+ per vince a so vita. I corci.
    </p>
   </div>
  </body>
 </text>
</TEI>
