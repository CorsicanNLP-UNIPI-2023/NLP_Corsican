<TEI>
 <teiHeader>
  <fileDesc>
   <titleStmt>
    <title>
     A Corsica infine trasfurmata in Côte d'Azur ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-Corsica-infine-trasfurmata-in-Cote-d-Azur_a1932.html"/>
     <date>
      Mon, 01 Sep 2014 23:39:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       betonisation_corse/
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A Corsica infine trasfurmata in Côte d'Azur ?
   </head>
   <div type="excerpt">
    <p>
     In Corsica, i bettunizadori ùn si riposanu mai. I prugetti immubiliari tremendi sò di ritornu.
    </p>
   </div>
   <div type="content">
    <p>
     U situ di l'associu U Levante face circulà una petizione di u cullettivu di a lege liturale contr'à u prugettu di Padduc chì prevede di custruisce nant'à certe ZNIEFF (zone naturelle d'intérêt écologique, faunistique et floristique). 
E Znieff sò prutette è incustruttibili dapoi u 1992. Ma ben'intesu, ùn mancanu e pressioni di e cagnacce chì volenu trasfurmà a Corsica in Côte d'Azur. 
Hè cusì chì di parechji prugetti immubiliari in i più belli lochi priservati di Corsica sò di ritornu. U Levante parla di quelli di A Testa Vintilegna in Figari, Arone in Piana, o in Coti Chjavari : "projet immobilier sur 137 hectares avec villas de 400 m², golf 18 trous..." 
In altrò, si sà chì stu mudellu di sviluppu ùn viaghja micca è ch'ellu hè dannificu. Ma cum'è in Corsica ùn avemu capitu nunda è ch'è no avemu 30 anni di ritardu, arruvinemu i nostri paisaghji chì eranu (à pocu pressu) priservati sin'avà. 
À voi di fà sente a vostra voce s'è vò ùn vulete di quessa. A petizione si trova quì. 
Avà, avete u dirittu di pensà ch'ellu hè più bellu quandu hè tuttu bettunizatu è chì "on ne va quand même pas transmettre que du maquis à nos enfants".
    </p>
   </div>
  </body>
 </text>
</TEI>
