<TEI>
 <teiHeader>
  <fileDesc>
   <titleStmt>
    <title>
     Ciò chì ci vole à ritene di u primu giru
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Cio-chi-ci-vole-a-ritene-di-u-primu-giru_a1365.html"/>
     <date>
      Sun, 10 Jun 2012 23:49:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       LEGISLATIVE-2012
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Ciò chì ci vole à ritene di u primu giru
   </head>
   <div type="excerpt">
    <p>
     Frédéric Hantz si porta bè, un candidatu hà fatu 0,01%, quelli chì ridenu è quelli chì anu pigliatu una vesta, tuttu ciò ch'ellu ci vole à sapè nant'à stu primu giru cù i nostri ritratti.
    </p>
   </div>
   <div type="content">
    <p>
     Una diritta in testa ma chì piglia a falata :   In Aiacciu avia fattu 45% in u 2007, Laurent Marcangeli face 30% Sauveur Gandolfi-Scheit avia fattu 44,% in u 2007, face 32% Camille de Rocca Serra hè statu elettu cun 51% di i voti in u 2007, perde guasi 20 punti è face 33% Stéphanie Grimaldi perde 16 punti in 5 anni. A so campagna contr'à "le système" ùn hà micca viaghjatu. Face 84% in a so cumuna di A Porta d'Ampugnani. I picculi 16% chì ùn anu micca vutatu per ella non più ùn sò micca in u "système".  L'altre falate :  U clanu Zuccarelli : Emile avia fattu 33,5% cinque anni fà, Jean-Jean face 10 punti di menu, malgradu a vittoria di a manca à a presidenziale In Bastia solu 600 voti di differenza trà Zuccarelli è Simeoni Corsica Libera, in tutte e circuscrizzioni, u FN li passa in davanti. Iè, Tony Cardi davant'à CL...  Quelli chì anu manghjatu e frittelle :  Simon Renucci chì tuttu u mondu vede perde à ogni elezzione è chì hè sempre quì Paul Giacobbi. Ùn hà più nemichi in a so circuscrizzione è s'annoia. Allora a si caccia contr'à l'IFOP, vistu chì à l'UMP ùn ci hè più nimu... Gilles Simeoni è Jean-Christophe Angelini, pè a prima volta ci serà dui candidati naziunalisti à u segondu giru d'una legislativa U FN. Tony Cardi è i so amichi facenu in giru à 10%. Iè, Tony Cardi... Quellu chì prupone "la priorité d'emploi aux Français et la priorité d'emploi aux logements" 
Frédéric Hantz 2012  Frédéric Hantz face torna una bella elezzione. 67 voti in A Vulpaiola, ghjunghje segondu daretu à Paul Giacobbi. 
U misteriu  Pierre-Noël Tucci, candidatu Génération Ecologie-PRG hà riesciutu à fà 4 voti, sia 0,01% in a prima circuscrizzione di Corsica Suttana. Un prublema l'hà impeditu d'avè biglietti di votu. Peccatu, era in forma. À u dibattitu di Via Stella avia dettu chì "tant qu'il y aura les clans et le système, il n'y aura AUCUN développement économique en Corse". Cun l'etichetta PRG dunque. 
A pulèmica  Femu a Corsica accusa a merria di Bastia d'avè pigliatu i quaterni di e firme, (cahiers d'émargement) per fà e fotocopie 
Tutti i risultati nant'à elections-corse.com  Tutti e video nant'à France 3 Corse
    </p>
   </div>
  </body>
 </text>
</TEI>
