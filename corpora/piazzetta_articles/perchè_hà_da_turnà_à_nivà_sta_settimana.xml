<TEI>
 <teiHeader>
  <fileDesc>
   <titleStmt>
    <title>
     Perchè hà da turnà à nivà sta settimana
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Perche-ha-da-turna-a-niva-sta-settimana_a1515.html"/>
     <date>
      Sun, 17 Mar 2013 17:09:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Perchè hà da turnà à nivà sta settimana
   </head>
   <div type="excerpt">
    <p>
     Pierre Ménès parla in bè di u Sporting, Jean-Michel Aulas dice chì a securità in Furiani hè "top" è Emile Zuccarelli firma a cartula di a lingua corsa.
    </p>
   </div>
   <div type="content">
    <p>
     È si a fine di u mondu era per dumane ? 
A ghjurnata d'eri hà vistu nasce dui tweets chì annunzianu forse a fine di u mondu. 
U primu hè statu Pierre Ménès, à parlà di manera pusitiva di u Sporting : 
"Quand je vois Bastia comme ça là je dis oui. Du beau jeu, des jolis buts, du talent et une belle ambiance. Rien à dire" 
U segondu vene da u contu di u presidente di l'OL, Jean-Michel Aulas : 
"Les corses ont fait 2 belles prestations ce we (Om OL) un coup de chapeau aussi à l'organisation logistique et de sécurité à Bastia top !" 
Malgradu a concia (disfatta di Liò 4 à 1), ùn si parla nè di "contexte corse", nè di "hooliganisme" (mancu un cartone giallu per i ghjucadori di u SCB). È dunque a securità in Bastia hè "top". 
Ma u terzu miràculone bastiacciu hè statu quellu di a signatura di a cartula di a lingua corsa da a municipalità. 
U scopu di sta cartula hè prumove è di rende visibile a nostra lingua in a cummunicazione di e cumune (signalètica, rispunditore telefonicu, currieru ecc...). Dopu à sei anni d'esistenza, più di novanta cummune l'avianu firmata. Aiacciu per esempiu l'avia fatta in u 2011. 
Bastia hà pigliatu u so tempu, ma hà finitu per decidesi (da leghje nant'à CNI è u situ di France 3). Era forse appena ora, nò ? 
A settimana hà da esse longa pè Dumè Moret
    </p>
   </div>
  </body>
 </text>
</TEI>
