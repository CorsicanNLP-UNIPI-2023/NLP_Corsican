<TEI>
 <teiHeader>
  <fileDesc>
   <titleStmt>
    <title>
     Ciò chì ci vole à ritene di Bastia - Lille
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Cio-chi-ci-vole-a-ritene-di-Bastia-Lille_a1450.html"/>
     <date>
      Thu, 29 Nov 2012 02:15:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Ciò chì ci vole à ritene di Bastia - Lille
   </head>
   <div type="excerpt">
    <p>
     Serata riesciuta in Furiani : una chjiba, un terrenu massacratu, dui guardiani à paghjolu, sempre a peghju difesa d'Auropa è una suspensione chì ci hà da cascà nantu.
    </p>
   </div>
   <div type="content">
    <p>
     Site inchieti per u statu di a famosa "plus belle pelouse d'Europe" ? Ùn vi ne fate, cù a suspensione chì Bastia hà da pigliassi, ("sursis" di duie partite è sanzione pè l'incidenti di u derby ancu cascata...), turneremu à ghjucà in Furiani di ferraghju 2013.  Ùn si sà ciò chì Fredji Harchay, l'assistante di Tony Chapron, s'hè pigliatu in capu versi u quarantesimu minutu. Certi parlanu d'una pezza di 20 centimi o d'un chewing gum. D'altri dicenu ch'ellu saria statu un scarpu, l'ultimu libru di Jérôme Ferrari, un pentone, un fustu di castagnu, un pneu, una rustaghja o ancu una 106 Kid. Misteru.  Manuel Valls hà reagitu à st'incidente : "Si les Corses savent qui a jeté le projectile sur le juge de touche, qu'ils parlent".  S'è vo sapete ciò chì s'hè passatu, chjamate dunque a pulizza. U prugettu di Christiane Taubira vi permette di testimunià di manera anònima è u statutu di "repenti" vi prutegerà.  Ancu di grazia ch'ellu ci hè a crisa à l'UMP, o sinnò "les incidents de Furiani" et "le retour des vieux démons" farianu l'apertura di tutti i JT.  Aspettemu a surtita di u libru di Tony Chapron "Dans l'enfer de Furiani : seul face aux hooligans corses".  I direttori di ghjocu di a LFP sò diventati eccelenti cumedianti.  Frédéric Thiriez ùn hà ancu reagitu, hè normale, in stu mumentu hè in RTT. Ma dumane, faleranu scutrate nant'à u Sporting...  Eccu, sì a LFP face bè u so travagliu, ùn si ghjucherà più à Armand Cesari pè l'annu 2012. Bone vacanze à tutti !
    </p>
   </div>
  </body>
 </text>
</TEI>
