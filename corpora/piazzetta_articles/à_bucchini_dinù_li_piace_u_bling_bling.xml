<TEI>
 <teiHeader>
  <fileDesc>
   <titleStmt>
    <title>
     À Bucchini dinù li piace u bling bling
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-Bucchini-dinu-li-piace-u-bling-bling_a1059.html"/>
     <date>
      Wed, 16 Mar 2011 02:12:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    À Bucchini dinù li piace u bling bling
   </head>
   <div type="excerpt">
    <p>
     In un'intervista surrealista, Dumè Bucchini difende u capitalisimu russiu, u turisimu di lussu pè ricconi strangeri è a vendita di a terra corsa. Circate u sbagliu.
    </p>
   </div>
   <div type="content">
    <p>
     Ma chì muscone averà pizzicatu à Dumènicu Bucchini ? 
L'infurmazione hè cusì surrealista ch'ella ùn pare mancu vera. Ma ci vole à ascultà parechje volte l'intervista data à Alta Frequenza per avedesine ch'ella ùn hè micca una gattiva imitazione d'Yves Lecoq : nò, hè Bucchini chì parla, è hè ellu chì difende u turisimu di lussu. 
Sapete, quellu di e "croisières" è di i golfeurs in i so bunkers pè ricchi di Sperone. 
Stranu, ci si paria chì u prugramma di u Front de Gauche ùn andava micca in stu sensu. Sapete, si parlava di turisimu suciale, oppostu à quellu di e residenze segundarie di « les magouilles, les Jacouille et les fripouilles » (spressione di Dumènicu). 
Peghju, hè bè ellu chì prununzia a frasa nant'à l'investiscidori russii : "dans certains endroits de l'île ils sont déjà implantés, ils ont déjà acheté des structures... il y a pas de raisons qu'ils continuent pas si on arrive à concrétiser les espoirs communs qu'on a mis en avant..." 
Almenu hè chjaru. Avia digià ricunnisciutu chì a maffia era entrata à l'assemblea durante a campagna eletturale. Avà ricunnosce chì a maffia russia hè quì è ùn dumanda ch'è à sviluppassi. 
Hè vera ch'ellu ùn ci n'hè micca abbastanza cù a nostra, hè sempre megliu d'andà à circà quella di l'altri, puderà sempre amparà qualcosa à i nostri maffiuselli. 
Serà quessa a versione muderna di l'internaziunalisimu !
    </p>
   </div>
  </body>
 </text>
</TEI>
