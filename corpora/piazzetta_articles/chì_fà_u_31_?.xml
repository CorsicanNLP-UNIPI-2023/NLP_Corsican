<TEI>
 <teiHeader>
  <fileDesc>
   <titleStmt>
    <title>
     Chì fà u 31 ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Chi-fa-u-31_a988.html"/>
     <date>
      Fri, 31 Dec 2010 11:31:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Chì fà u 31 ?
   </head>
   <div type="content">
    <p>
     À chì vole a dinde aux marrons, à chì vole a pulenda.  À chì vole a bûche de Noël, à chì vole u fiadone.  À chì vole i knackis, à chì vole u figatellu.  À chì si manghja tuttu, à chì si lascia tuttu.  À chì ùn li piace u caviar, à chì vole u Quick.  À chì vole pigliassi una scimia, à chì ùn hà sete.  À chì vole u innastu è fà a bomba, à chì preferisce u calmu.  À chì vole à Patrick Sébastien, à chì vole à Patrick Sabatier.  À chì vole tirà una fucilata à mezanotte, à chì vole fà saltà a percezzione.  À chì vole andà à corre e zitelle, à chì preferisce circassi una cazzuttata.  À chì vole a buatta di notte, à chì vole a veghja à u fucone.  À chì manda i textos, à chì passa a serata cù i so iPhone nant'à Facebook.  À chì s'annoia, à chì hà troppu betu.  À chì face u musu, à chì ùn manghja micca.  À chì hà u custume Hugo Boss, à chì si vergogna.  À chì si techja di Champagne, à chì hà digià resu.  À chì si prega "pace è salute", à chì "puce è salate".  À chì face u musu, à chì hà l'ovu.  À chì ci vole à chjamà u SAMU, à chì deve suffià in u ballò.  À chì finisce à l'ospidale, à chì finisce in garde à vue. 
In fin di contu, è s'ellu ùn si facia nunda pè u 31 ? Di tutte e manere, annu passatu dinù v'avianu pregatu a pace è a salute... Avete vistu u risultatu.
    </p>
   </div>
  </body>
 </text>
</TEI>
