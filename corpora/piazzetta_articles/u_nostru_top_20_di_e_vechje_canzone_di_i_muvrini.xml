<TEI>
 <teiHeader>
  <fileDesc>
   <titleStmt>
    <title>
     U nostru top 20 di e vechje canzone di I Muvrini
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-nostru-top-20-di-e-vechje-canzone-di-I-Muvrini_a1399.html"/>
     <date>
      Wed, 18 Jun 2014 12:46:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U nostru top 20 di e vechje canzone di I Muvrini
   </head>
   <div type="excerpt">
    <p>
     Più và, più e vechje canzone di I Muvrini sò belle. Allora avemu vulsutu fà un picculu best of di u gruppu di i fratelli Bernardini, periudu 1979-1991.
    </p>
   </div>
   <div type="content">
    <p>
     I vechji dischi di I Muvrini ùn sò micca i più cunnisciuti, ma certi sò veramente maraviglie. 
Pè scopre o ramintacci I Muvrini 80's, avemu circatu di fà un picculu "fiorfiore" (best of). 
Da Ti ringrazianu (1979) à À voce rivolta (1991), passendu pè Anu da vultà (1980) è È Campa Quì (1984) o À l'encre rouge (1987) eccu a nostra selezzione è a playlist nant'à Deezer. 
Avete di siguru u dirittu d'ùn micca esse d'accunsentu.
    </p>
    <p>
     1. Amareni
Esciutu in À l'encre rouge (1987), parolle di Ghjacumu Fusina è musica di Ghjanfrancescu Bernardini. Un succesu interplanetariu, bellu nanz'à Sting è Tina Arena.
    </p>
    <p>
     2. Trà more è campà
Surtitu in À voce rivolta (1991). Quand'ellu si trova una versione "cover" nant'à Youtube, hè segnu chì a canzona face parte di i "greatest hits".
    </p>
    <p>
     3. Dì
Una di e più grande canzone d'amore corse, ghjucata da tutti i lovers nustrali à a ghitara.
    </p>
    <p>
     4. Vince per ùn more
Esciuta in È campà quì (1984). Parolle di Ghjuvanteramu Rocchi, musica di GFB. Hè ancu statu u nome d'un gruppu di sustenidori di u Sporting in l'anni 90, per dì quantu sta canzona hè diventata pupulare.
    </p>
    <p>
     5. È di più chè cusì
Sempre in È campà quì (1984), parolle di Ghjuvanteramu Rocchi : 
U mo paese o ghjente care  Un hè solu solè è mare 
Bisognu d'aghjustà qualcosa ? Ah iè : 
Nè a cumprà nè a vende 
Guasi 30 anni dopu, più chè mai d'attualità.
    </p>
    <p>
     6. Nanna pè i ciucci d'oghje
Nant'à l'album I Muvrini 85 induve ci hè un altru successu : Sò ma ùn si pudianu micca mette tutte... 
L'epica induve I Muvrini avianu appena listesse cuppe di capelli chè Van Halen.
    </p>
    <p>
     7. À voce rivolta
Quessa, ancu Tina Arena a cunnosce.
    </p>
    <p>
     8. Scelta para
U tìtulu di sta canzona hè ancu diventatu u nome d'un muvimentu pulìticu, per divvi. Per dì quantu sta canzona hè diventata pupulare.
    </p>
    <p>
     9. Anu da vultà
Attenzione, u dischettu Anu da vultà (1980) hè un tesoru. Purtantu, à l'epica certi paesi di Corsica ùn accettavanu micca i cuncerti di I Muvrini. A leia per ascultallu nant'à Deezer.
    </p>
    <p>
     10. Venite cun mè
Perchè ? Ùn hè micca una maraviglia què ?
    </p>
    <p>
     11. Cresce la voce
Esciuta in Anu da vultà, da sente à st'indirizzu nant'à Deezer ma pudete cumprà l'album sanu dinù, hein.
    </p>
    <p>
     12. À rombu di cantà
In fatti pudete veramente cumprà ancu l'album Anu da vultà.
    </p>
    <p>
     13. Ghjirulatu
Ùn avete ancu cumpratu l'album Anu da vultà ?
    </p>
    <p>
     14. Quattru nomi per dumane
Sempre in u dischettu Anu da vultà : A mio terra berculata, a mio terra tribbulata / A mio terra impatrunata, a mio terra s'hè levata (da sente quì). 
Hè custì chè no ci rendimu contu chì trent'anni dopu ùn avemu micca veramente avanzatu...
    </p>
    <p>
     15. A verità si face
A verita si face I Muvrini par rozenfelds  Esciuta in u primu discu di I Muvrini, Ti ringrazianu (1979).
    </p>
    <p>
     16. Lacrime
In u discu di u listessu nome (1986). Da sente quì.
    </p>
    <p>
     17. Inseme
U più grande slow corsu di tutti i tempi. Tutti i depressivi corsi a stanu à sente nant'à u so iPod. Surtita in È campà quì.
    </p>
    <p>
     18. Cù lu stessu destinu
A prima versione hè esciuta in u discu di A Riscossa Libertà pè i patriotti (1979) è dopu in Ti Ringrazianu. A canzona dedicata à i prigiuneri a più cummuvente è a più forte.
    </p>
    <p>
     19. Lettera aperta
Ùn ci hè video nant'à u net ma a pudete stà à sente (è cumprà) quì. In Lacrime (1986) I Muvrini s'adirizzanu à l'omi pulitichi corsi : 
Ci n’hè, discorsi pumposi,  Divine infrasate  Chì marcanu bè,  Ma ùn sò, à u to cutidianu  Chè vechje rumanze  È prufezie in più. 
Ci n’hè, gluriose tirate  Generose è fiere  Chì rimanu bè,  Mà ùn sò, chè diciulate vane  Sperenze impassite  Chì ùn sbuccianu più 
Trà ciò chè vo dite è ciò chè vo fate  Ferma l'illusione di qualchì sperà 
Puliticamente currettu ?
    </p>
    <p>
     20. I rusignoli
I rusignoli par le_politburo_des_UB  Ancu e canzone per i zitelli ch'anu fattu I Muvrini in l'anni 80 sò maraviglie Campemuci  (1980) è Rundinella (1981). Parolle di Ghjuvanteramu Rocchi. Ci serà un messagiu puliticu in sta canzona ? 
Publicatu u 14/08/2012  Messu à ghjornu u 18/06/2014
    </p>
   </div>
  </body>
 </text>
</TEI>
