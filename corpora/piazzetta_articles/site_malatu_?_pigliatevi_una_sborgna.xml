<TEI>
 <teiHeader>
  <fileDesc>
   <titleStmt>
    <title>
     Site malatu ? Pigliatevi una sborgna
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Site-malatu-Pigliatevi-una-sborgna_a1213.html"/>
     <date>
      Tue, 15 Nov 2011 13:49:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Site malatu ? Pigliatevi una sborgna
   </head>
   <div type="excerpt">
    <p>
     "Soignez-vous par le vin" hè un best-seller di l'anni 70 chì hè statu turnatu à esse editatu. Un libru fundamentale.
    </p>
   </div>
   <div type="content">
    <p>
     U duttore Maury hè un geniu. Infine, s'ellu hà esistitu da veru. In verità ùn si sà mancu quale ellu era. Un pseudo ? Un scruccone ? Un briagone ? Un libru finanzatu da u lobby francese di u vinu in l'anni 70, quandu a lege Evin ùn esistia micca ? 
Hè un misteriu ma sta bibbia di u sburgnone hè stata turnata à esse editata (edizioni Nil). À noi ci pare chì stu libru fundamentale hè da mette in a categuria di i grandi pensatori francese, in a successione di BHL è di Michel Onfray. 
A so lettura ralegrerà tutti l'amatori di comptoir è derà l'impressione à i passiunati d'apperitivi chì beie hè una necessità per esse in salute. Chì tanti yoga, salle de muscu è footing... 
Aérophagie ? Sciaccatevi duie cuppette di champagne. 
Ménopause ? Dui bichjeroni di Médoc. Perchè, ùn si sà. 
Cacarella ? Un Beaujolais. 
Pena in capu ? Sopr'à tuttu micca un Efferalgan ! Preferite un stagnone di Sauternes. 
Si puderia cuntinuvà cusì : 
Angine ? Trè pastizzi on the rocs. 
Frebba ? Quattru gin-tonic-cul-sec à prendre au milieu des repas. 
Conjonctivite ? Una cascia di Malibu ananas. 
Gueule de bois ? Una Suze cù appena di Liptonic. 
Invece, nunda nant'à a malatia di DSK. 
Lasciate cascà u vostru duttore, a medicina chinese o l'omeopattia. Empiite a vostra cantina di sottu scala piuttostu ch'è a vostra farmacia. Sì a pulizza v'arresta è ch'è vo site à 3 grammi, dite ch'ellu hè per via di u vostru trattamentu. Vi l'aviamu detta, stu tippu hè un tercanu. 
Alè, à a salute è ch'ella sia a nostra medicina !
    </p>
   </div>
  </body>
 </text>
</TEI>
