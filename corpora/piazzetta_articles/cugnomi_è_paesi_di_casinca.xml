<TEI>
 <teiHeader>
  <fileDesc>
   <titleStmt>
    <title>
     Cugnomi è paesi di Casinca
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Cugnomi-e-paesi-di-Casinca_a2694.html"/>
     <date>
      Tue, 09 Jan 2018 14:47:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ULTIMI
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Cugnomi è paesi di Casinca
   </head>
   <div type="excerpt">
    <p>
     À ogni paese, u so cugnome scherzosu. Quandu sò stati dati, da quale è perchè ùn si sà. Ma sò a prova chì dapoi sempre, i Corsi anu purtatu un sguardu scherzosu nant'à elli.
    </p>
   </div>
   <div type="content">
    <p>
     U Castellà  Castellaresi cavalieri   Castellaresi eranu stati da veru boni cavalieri ? O u cugnome serà irònicu ? O forse, purtavanu à u Medievu u titulu di cavaliere (francese « chevalier ») ? Per avà, ùn si sà...
    </p>
    <p>
     L'Oretu  Lordacci signori, o caproni (o capruti ? o capre?)  Quì dinù, ùn si sà sì u cugnome hè irònicu. Lordacci eranu di più signori ? O si pigliavanu per d’altri ? Eranu dinù chjamati caproni. Quì pò u sensu si capisce.
    </p>
    <p>
     Nant'à a penta di u mo ricordu Ti rivecu è ti sentu Rise ch'assaltanu u presente sordu È chì ribombanu in un pientu Nant'à a Tozza sopr'à u monte Nebbia zeppa è po ventu D'un gardà più quell'orizonte Ti rivecu è ti sentu #nofilter #loretu #casinca #dumenica #pace #musica #work #forse #nebbia #vaghjime
Une publication partagée par  Diana Saliceti (@dianasaliceti) le 25 Sept. 2017 à 3 :15 PDT
    </p>
    <p>
     A Penta  Pentulacci ristaghjoni  A « ristaghja », o « rustaghja » hè un arnese campagnolu pè dirascà.
    </p>
    <p>
     #pentadicasinca #ocagnanu #loretu #casinca #blackandwhite
Une publication partagée par @ remii2b le 29 Mai 2016 à 11 :11 PDT
    </p>
    <p>
     Porri  Belle mele le Purrinche 
Sorbu  Belle donne le Surbinche  I cugnomi di Porri è U Sorbu si facenu chjama è rispondi. A loda diventa scherzu, cumplimenti à a bellezza di e donne... è paragone cù e mele di u paese vicinu. È dinù : I Cannettali, forse perchè ch’elli facianu e baracche in piaghja cù e canne.
    </p>
    <p>
     Une publication partagée par Mark Boswerger (@markboswerger) le 31 Août 2017 à 3 :41 PDT
    </p>
    <p>
     A Venzulasca  Venzulaschesi ranuchjaghji  Quelli chì manghjanu e ranochje. Hè un cugnome chì volta spessu in i paesi induve ci si trova acqua è padule, cum’è in San Fiurenzu.
    </p>
    <p>
     U Viscuvatu  Viscuvacci battaglieri, o signori, o fumuti   Dui paesi chì concorrenu pè u titulu di signori, si vede chì a Casinca hè una pieve di sgiò ! Più, à chì ùn spasseghja chè à cavallu, à chì battaglia, simu quì in lochi di gran risaltu. È simu ancu stunati chì A Penta è A Venzulasca ferminu cusì mudesti !
    </p>
    <p>
     Une publication partagée par Cedric Osborne (@grissom2b) le 13 Déc. 2017 à 3 :12 PST
    </p>
    <p>
     Ocagnanu  Mazze è corne ucagnesi  Di regula a formula hè “mazze è corne è bastunate”, detta dinù irunicamente “battuti, curnuti è cuntenti”, vale à dì “ghjucati à a risa senza pudè dì nunda”.
    </p>
    <p>
     Per fà sta racolta, vuleriamu ringrazià quelli chì ci anu aiutatu : Anghjulina è Isabella Antonetti, Jo Desideri, Marie-Jo Filippetti.  Ci semu aiutati dinù di u libru di Paul Arrighi, Le livre des dictons corses (edizione Privat) È di a racolta di l'associu culturale A Falce. 
Ne cunniscite d'altri ? Avete qualcosa à aghjustà ? Una spiegazione, un rinsignamentu ? Lasciateci puru un messagiu.
    </p>
   </div>
  </body>
 </text>
</TEI>
