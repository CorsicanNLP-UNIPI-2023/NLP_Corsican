<TEI>
 <teiHeader>
  <fileDesc>
   <titleStmt>
    <title>
     A Corsica dice à vedeci à Edmond
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-Corsica-dice-a-vedeci-a-Edmond_a2756.html"/>
     <date>
      Sun, 16 Dec 2018 17:26:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A Corsica dice à vedeci à Edmond
   </head>
   <div type="excerpt">
    <p>
     Hè un librone di a storia di a Corsica recente chì si chjode. Edmondu Simeoni hà marcatu a vita pulitica corsa di st'ultimi cinquanta anni.
    </p>
   </div>
   <div type="content">
    <p>
     Cumu riassume in qualchì filaru a vita chì fù quella d'Edmond Simeoni ? Da u 1960 cun l'affare di e prove nuclearie in l'Argentella à a pulluzione di e fanghe rosse in u 1973, fù unu di i primi à avè datu una voce pè discità a Corsica addurmintata di l'anni sessanta. 
L'occupazione di a Cave Depeille in u 1975 è l'evenimenti chì sò accaduti dopu sò cunsiderati cum'è a nascita di u naziunalisimu mudernu. Chì saria stata a Corsica senza Aleria ? Ùn si pò sapè, ma hè certa chì u visu di a Corsica ùn saria statu u listessu.
    </p>
    <p>
     Mai fiaccu, Edmondu hà cunsacratu a so vita à u militantisimu, cù u so lottu di speranze è di fede, di sbaglii è di cuntradizzione. Dicia sempre chì avà u solcu era apertu è ch'ellu ci tocca à suminà.
    </p>
    <p>
     Edmondu Simeoni cuntava sempre chì a so indiatura hè nata cù a presa di cuscenza d'un'isula sottu sviluppata, povera, prumessa à a speculazione di i grandi gruppi finanziarii, cù una lingua è una cultura muribonde, cù un populu vergugnosu di ciò ch'ellu hè. 
A so analisa era piena di lucidità. È si pò dì ch'ellu era antivistu, postu chì stu custatu vale sempre, quarant'anni dopu...
    </p>
   </div>
  </body>
 </text>
</TEI>
