<TEI>
 <teiHeader>
  <fileDesc>
   <titleStmt>
    <title>
     50.000 visite nant'à A Piazzetta di maghju !
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/50-000-visite-nant-a-A-Piazzetta-di-maghju-_a1850.html"/>
     <date>
      Sun, 01 Jun 2014 10:24:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       E-news-a-l-accorta
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    50.000 visite nant'à A Piazzetta di maghju !
   </head>
   <div type="content">
    <p>
     U record di frequentazione nant'à A Piazzetta hè statu battutu ! 
(iè in talianu "record" si dice "record", allora forse si pò aduprà in corsu dinù, ùn avemu micca trovu d'altra parolla) 
Ci sò state più di 50.000 vìsite arregistrate nant'à u situ (senza cuntà l'applicazione), hè a prima volta dapoi chì A Piazzetta esiste, dapoi u mese di dicembre 2007. Ci sò state più di 160.000 pagine viste. 
Ùn serà forse tantu di pettu à d'altri siti corsi d'infurmazione. Ma A Piazzetta, picculu situ in lingua corsa animatu da una squadra benevulente, ci l'hà fatta à fassi una piazzuccia nant'à a rete corsa. 
C'incuragisce à cuntinuvà, ben ch'ella ùn sia micca sempre faciule. 
À ringraziavvi à tutti !
    </p>
   </div>
  </body>
 </text>
</TEI>
