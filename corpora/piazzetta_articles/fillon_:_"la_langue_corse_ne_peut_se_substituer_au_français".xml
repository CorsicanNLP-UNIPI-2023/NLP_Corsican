<TEI>
 <teiHeader>
  <fileDesc>
   <titleStmt>
    <title>
     Fillon : "la langue corse ne peut se substituer au français"
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Fillon-la-langue-corse-ne-peut-se-substituer-au-francais_a2571.html"/>
     <date>
      Sat, 01 Apr 2017 15:57:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Fillon : "la langue corse ne peut se substituer au français"
   </head>
   <div type="excerpt">
    <p>
     À sente à François Fillon, a lingua corsa saria sempre una minaccia pè a lingua francese.
    </p>
   </div>
   <div type="content">
    <p>
     Ma cumu serà chì in u 2017, in un paese civilizatu è auto-proclamatu capimachja di i diritti di l'omu, una lingua detta "regiunale" pudessi fà tantu paura ? Ch'elli sianu di diritta, di manca o di u centru, i grandi candidati à a presidenziale francese ùn volenu cappià nunda nant'à ciò chì cuncerne e lingue "minuritarie". 
Interrugatu in Corse-Matin è in visita in Corsica, u candidatu François Fillon hà turnatu à chjode a porta : 
"Sur la langue, je n'ai pas changé de position, j'ai toujours dit , y compris pendant la primaire, que cette langue doit être préservée, qu'elle doit avoir sa place, mais elle ne peut se substituer au français". 
Se substituer au français ? A teuria di u "grand remplacement" tuccheria ancu a lingua corsa ? 
Eccu qualchì sciffru per memoria : 
U percentuale di famiglie à trasmette a lingua corsa à i so figlioli hè di 3% Sò circa 10% di i liceani corsi à seguità corsi di LCC Sì e filere bislingue marchjanu di manera curretta in u primariu (37% di i zitelli), si casca à 17% in cullegiu è 1% in liceu  Chì Fillon ùn s'inchieti. Ùn hè micca sigura chì sta lingua possa inchietà a quinta pudenza mundiale.
    </p>
    <p>
     D'altronde, a visita corsa di u candidatu à a presidenziale s'hè compia in canzone... francese.
    </p>
    <p>
     f Fillon en Corse a MORIANI tout s'achève en chansons Un F Fillon détendu et heureux pic.twitter.com/sTnLhD31OO
— jean de Suzzoni (@jdeuxs) 1 avril 2017
    </p>
    <p>
     Ma postu ch'è no vi dimu ch'è no avanzemu...
    </p>
   </div>
  </body>
 </text>
</TEI>
