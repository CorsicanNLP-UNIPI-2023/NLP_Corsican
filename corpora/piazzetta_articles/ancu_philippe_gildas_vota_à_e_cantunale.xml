<TEI>
 <teiHeader>
  <fileDesc>
   <titleStmt>
    <title>
     Ancu Philippe Gildas vota à e cantunale
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Ancu-Philippe-Gildas-vota-a-e-cantunale_a1079.html"/>
     <date>
      Fri, 08 Apr 2011 00:38:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Ancu Philippe Gildas vota à e cantunale
   </head>
   <div type="excerpt">
    <p>
     Hè scrittu nant'à e liste di Lecci di Portivechju è hà vutatu à l'ultime elezzioni...
    </p>
   </div>
   <div type="content">
    <p>
     Cunniscite tutti u slogan ONE MAN, ONE VOTE, chì fù mughjatu in parechje epiche di a storia. Arricurdatevi per esempiu tandu in Sudafrica in tempu d’apartheid: ancu u puverettu di Johnny Clegg n’avia fattu una canzona. 
Ghjera u sìmbulu di l’igualità di tutti di fronte à u scrutinu. 
In Corsica dinù, adupremu sta pratica demucratica. 
È ghjè nurmale. Semu ancu furtunati di pudè sprimesi in l’urne (quandu ùn brusgenu micca). 
Allora UN OMU, UN VOTU, semu intesi cusì. 
È dunque ci vole à sapè chì, nant’à stu principiu, ognunu hà listessu pesu eletturale incù u so votu. Un votu vale un votu. 
È dunque u vostru votu hà listessu valore ch'è quellu di Philippe Gildas. 
Innò, ùn ridimu micca. U tippettu hà a so casa in Cala Rossa è hè scrittu nant’à e liste di a cumuna di Lecci di Portivechju. 
Grazie, demucrazia !
    </p>
   </div>
  </body>
 </text>
</TEI>
