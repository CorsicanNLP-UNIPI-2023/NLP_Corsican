<TEI>
 <teiHeader>
  <fileDesc>
   <titleStmt>
    <title>
     Ùn ci mancava più chè u Qatar
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Un-ci-mancava-piu-che-u-Qatar_a1628.html"/>
     <date>
      Tue, 08 Oct 2013 14:08:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Ùn ci mancava più chè u Qatar
   </head>
   <div type="excerpt">
    <p>
     L'infurmazione l'hà cappiata France 3 : un membre di u guvernu di u Qatar hè in Corsica. Per chì fà ? Micca sigura ch'ella sia per fà u turìsimu o per andà à coglie e castagne...
    </p>
   </div>
   <div type="content">
    <p>
     L'infurmazione risicheghja di fà parlà assai. France 3 ci dice chì  un'aviò officiale di u Qatar s'hè postu in Puretta. À bordu ci hè l'anzianu primu ministru è attuale cunsigliere di l'emir. Duveria passà qualchì ghjornu in Corsica. 
Dop'à essesi cumpratu u PSG è a metà di Parigi, i Qatarì seranu venuti à spulà i so soldi in Corsica. Ma in viaghju o pè investisce ? 
In Sardegna sapemu ch'elli anu investitu digià in u settore di u turìsimu. 
Oghje nant'à CNI, Michele Castellani spiega chì a Corsica hè "une machine à recycler les capitaux" 
Qualchì mese fà, ci puniamu a dumanda si i petrodollari di i paesi arabi ùn avianu micca da esse investiti in Corsica. Sapemu chì elli sò in ricerca d'investiscimenti in ogni parte di u mondu. 
Casca bè, in Corsica tuttu hè da vende.
    </p>
   </div>
  </body>
 </text>
</TEI>
