<TEI>
 <teiHeader>
  <fileDesc>
   <titleStmt>
    <title>
     In Ascu, una vacca ùn ne pò digià più di i turisti
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/In-Ascu-una-vacca-un-ne-po-digia-piu-di-i-turisti_a1855.html"/>
     <date>
      Mon, 02 Jun 2014 11:34:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    In Ascu, una vacca ùn ne pò digià più di i turisti
   </head>
   <div type="excerpt">
    <p>
     Vacca 1, Turisti 0. Annu passatu c'era statu l'episodiu di u sumere di U Spidali. Avà tocca à una vacca aschese di sprime a so scuntentezza di vede i turisti impuzzicalli a vita.
    </p>
   </div>
   <div type="content">
    <p>
     U contu Twitter Corse Tourisme l'avia purtantu prevenuti ch'ellu ùn ci vulia micca à vene. 
Stu luni matina, hè Corse-Matin chì annunzia a nutizia : Une vache chasse des touristes à Asco. L'infurmazione hà sucitatu una grande inchietutine in u mezu di i turisti. In i campings di a regione, sò tutti abbambanati. 
Ch'averanu fattu sti poveri turisti per mette in zerga a vacca d'Ascu ? L'averanu pigliata in ritrattu ? Serà a techja di a cumbinazione saccadò-tongs-calzette ? O forse li averanu parlatu male ? Averanu cacciatu un numeru di L'Express o una sciarpa rossa di Christophe Barbier ? 
Aspettemu l'inchiesta di a pulizza. Per avà, nisuna vacca hè stata arrestata.
    </p>
   </div>
  </body>
 </text>
</TEI>
