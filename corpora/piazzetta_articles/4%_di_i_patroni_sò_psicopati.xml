<TEI>
 <teiHeader>
  <fileDesc>
   <titleStmt>
    <title>
     4% di i patroni sò psicopati
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/4-di-i-patroni-so-psicopati_a1158.html"/>
     <date>
      Sun, 04 Sep 2011 23:41:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    4% di i patroni sò psicopati
   </head>
   <div type="excerpt">
    <p>
     D'appressu à un studiu, 4% di i patroni americani sarianu psicopati. In quant'à i patroni corsi, ùn ne parlemu...
    </p>
   </div>
   <div type="content">
    <p>
     Ùn hè micca una burla è si pò leghje l'articulu nant'à 20 minutes Plus de 4% des patrons seraient «des psychopathes qui ont réussi». 1 patrone americanu nant'à 25 saria un psicopatu. Hè di più ch'è in a pupulazione normale (1% solu). 
Per disgrazia (o per furtuna...), nisun studiu sìmile hè statu fattu ind'è i patroni corsi. 
Peccatu, saria interessante di vede ciò ch'ellu averia datu. 
Trà quelli chì vèndenu a salciccia è u prisuttu "100% keurse" di rubaccia chinese, quelli chì facenu a pizza à 20€, quelli chì facenu pagà a piazza di parking, quelli chì piglianu à calci in culu i so impiegati, quelli chì s'empienu e stacche fendu n'importa chè, i tonti di e "paillotes" è quelli di i cabulò, hè prubàbile assai ch'è no siamu à più di 4%. 
In quant'à l'eletti, ùn ne parlemu mancu. Ma quessa, a sapiamu digià...
    </p>
   </div>
  </body>
 </text>
</TEI>
