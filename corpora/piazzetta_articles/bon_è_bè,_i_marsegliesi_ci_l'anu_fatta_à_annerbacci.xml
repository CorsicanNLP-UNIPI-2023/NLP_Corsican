<TEI>
 <teiHeader>
  <fileDesc>
   <titleStmt>
    <title>
     Bon è bè, i Marsegliesi ci l'anu fatta à annerbacci
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/om-bastia-marseille-capitale-de-la-corse/"/>
     <date>
      Sat, 23 May 2015 22:03:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Bon è bè, i Marsegliesi ci l'anu fatta à annerbacci
   </head>
   <div type="excerpt">
    <p>
     Regula numeru unu di i sustenidori : pruvà d'arrabbià i so avversarii. I Marsegliesi anu riesciutu.
    </p>
   </div>
   <div type="content">
    <p>
     "Marseille capitale de la Corse" cù una testa di moru intricciata à a croce turchina di l'arme di a cità di Marseglia... Era quessu u tifo di i South Winners pè l'ultima ghjurnata di campiunatu di L1 trà l'OM è u Sporting. 
Bel omagiu à sta cità chì hà accoltu tantu Corsi... ma sopr'à tuttu bella manera d'annerbà i sustenidori di Bastia. I Winners è l'accaniti turchini ùn si ponu pate. È l'ultras di l'OM sanu bè chì stu generu di frasa face scimisce à certi. Omancu, custì anu riesciutu. 
Bon, ci vole à dì chì quist'annu i Bastiacci anu riesciutu à rende scemi a metà di a Francia cù un striscione nant'à u Qatar. Sta volta simu noi à esse stuzzicati. 
Scumettemu ch'ella ci serà una risposta à u prussimu Bastia - Marseglia ?
    </p>
    <p>
     Cum'ella si pudia aspettà, u tifo di i Winners hè statu arci-cummentatu nant'à e rete suciale. 
Ma serà veramente grave ?
    </p>
    <p>
     Tu es incapable de descendre dans la rue pour sauver ton peuple mais tu es prêt à foutre le feu pour une banderole au Vélodrome.
— Fédéric KANTZ (@federicKANTZ) 23 Mai 2015
    </p>
   </div>
  </body>
 </text>
</TEI>
