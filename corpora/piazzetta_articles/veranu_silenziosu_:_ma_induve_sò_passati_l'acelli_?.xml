<TEI>
 <teiHeader>
  <fileDesc>
   <titleStmt>
    <title>
     Veranu silenziosu : ma induve sò passati l'acelli ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Veranu-silenziosu-ma-induve-so-passati-l-acelli_a2725.html"/>
     <date>
      Sat, 12 May 2018 16:26:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Veranu silenziosu : ma induve sò passati l'acelli ?
   </head>
   <div type="excerpt">
    <p>
     S’è vo vulete falà in boscu è cantà cume l’acelli spicciatevi. Cum’è a mostranu i risultati smuralizanti di l’inchieste scentìfiche, in certi lochi, l’acelli spariscenu « à una vitezza vertiginosa ». Averemu forse da passà da "cuntentu cum’è un pichju" à "depressivu cum’è un rusignolu" o "ammusciatu cum’è u pettirossu".
    </p>
   </div>
   <div type="content">
    <p>
     In u 1962, Rachel Carson publicava in u so cèlebru libru Veranu silenziosu. Issa donna antivista avia cùn talentu spiegatu l’effetti nant’à a natura sana di u DDT, un pruduttu chimicu spartutu in li campi da tumbà l’insetti nucivi.f
    </p>
    <p>
     U so messaghju puderia tene in poche parolle « Si pulverizeghja nant’à l’arburi è à i verani chì seguitanu ùn si sente cantà un merulu. » 
Spiegava Rachel Carson chì u velenu si facia strada da a fronda à u vermu da u vermu à u merulu è chì tuttu era ligatu.
    </p>
    <p>
     Oghje u DDT hè pruibitu, ma veleni ci n’è altri (Roundup ecc. ). L’accertanu i scentìfichi di u 2018, in pochi anni un terzu di l’acelli sò spariti di e campagne francese.
    </p>
    <p>
     #Biodiversité Les oiseaux disparaissent des campagnes françaises à une vitesse «vertigineuse»: un tiers de moins en quinze ans. L'alerte du Museum d'histoire naturelle et du CNRS, à lire dans La Matinale, tout juste publiée https://t.co/uXeRlViPNi pic.twitter.com/H9SX13AqPx
— La Matinale du Monde (@LaMatinale_M) 20 mars 2018
    </p>
    <p>
     E cause ? L’intensificazione di l’agricultura : a monocultura, u sparghjimentu di prudutti erbicidii o insetticidii, a disparizione di e sepe chì accuglianu tante spezie animale, a disparizione di e maghjere è bella sicura a bettunizazione chì riduce u spaziu salvaticu. 
A situazione in Corsica ùn seria micca a listessa ch’è in les Deux Sèvres ? Podassi. Ma, quelli chì battenu a machja a vi diceranu e cose sò cambiate assai. Fochi, pulluzioni, malatie minaccianu a biodiversità ancu in li lochi inalpellati... o à l’abbandonu. 
Quandu si sà, chì l’Auropa averebbe persu 80 % d’insetti vulanti è 421 millioni d’ocelli in 30 anni ci vole à ralegrassi quandu si face sente un piulime, un chjuchjulime, un stridulime è ancu u bufunime.
    </p>
    <p>
     Les chiffres alarmants de cette étude sur la disparition des insectes volants https://t.co/tE0gM6dBpN
— Le HuffPost (@LeHuffPost) 19 octobre 2017
    </p>
    <p>
     Uffa ! U veranu ùn hè ancu mutu. O serà un buzz di telèfonu ?
    </p>
    <p>
     Da ralegrassi è amparanne appena di più nant’à l’acelli :
U rusignolu cantatu à voce piena da Antone Ciosi, u nostru Johnny Cash :
    </p>
    <p>
     "A canzona di u cuccu" cantata Tino Rossi quand’ellu era patriottu
    </p>
    <p>
     "A merula" cantata da Jackie Micaelli ( incù sassòfonu!)
    </p>
    <p>
     Dui siti per sapenne di più nant'à l'acelli di Corsica : 
Nant'à Corse ornitho 
È nant'à Oiseaux de Corse 
U libru "Connaître les oiseaux de Corse" di Jean-Claude Thibault è Denis Clavreul (ind'è Albiana)
    </p>
    <p>
     È un filmettu da amparà à ricunnosce u versu di a cardellina, di u merulu, di u pichju o di a capinera :
    </p>
    <p>
     U Pichju, ritrattu di René ROGER, fonte : oiseauxdecorse.fr
    </p>
   </div>
  </body>
 </text>
</TEI>
