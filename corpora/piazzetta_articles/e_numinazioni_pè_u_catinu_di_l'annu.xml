<TEI>
 <teiHeader>
  <fileDesc>
   <titleStmt>
    <title>
     E numinazioni pè u catinu di l'annu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/E-numinazioni-pe-u-catinu-di-l-annu_a1476.html"/>
     <date>
      Wed, 02 Jan 2013 14:14:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    E numinazioni pè u catinu di l'annu
   </head>
   <div type="excerpt">
    <p>
     Eccu una prima lista di numinati pè l'elezzione di u "catinu di u 2012". À voi di dà u vostru avisu è di cumplettà. Cum'è sempre, assai candidati, è pochi eletti...
    </p>
   </div>
   <div type="content">
    <p>
     Manuel Valls : Per l'inseme di a so opera. 
"La loi du silence" : Frasa preferita di i pulitichi è di i media chì ùn cercanu à capisce. 
François Hollande : Perchè in Parigi, per avà tutte e porte sò chjose, è belle chjose. 
Nicolas Sarkozy : Perchè durante a campagna, n'hà cacciatu unepoche. 
Christophe Barbier : L'anni passanu, a sciarpia rossa nò. 
Pascal Garibian : Fliccu è presidente di a cummissione disciplinaria di a LFP, è capimachja di e bastunate nant'à i clubs corsi. 
Frédéric Thiriez : S'hè intesu obligatu di fà un cummunicatu di sustegnu à Garibian, casu mai ùn averiamu ancu capitu ch'ellu ùn ci pò pate. 
Pierre Ménès : Ellu almenu, ùn averà mai a so villà in Portovèk. 
A fine di u mondu : Eh nò ! Ùn era micca in 2012. 
Marine Le Pen : Hà cantatu u Diu vi salvi in play-back è ci face crede ch'ella hè à prò di a lingua. 
Jean Dujardin : Vi n'arricurdate cum'elli ci anu fatigatu cù u so Oscar ? 
Jean-Luc Mélenchon : Capimachja di i partigiani anti-lingua corsa (da leghje quì dinù) 
Jean-Michel Aulas : Quand'ellu parla di populu corsu, hè per ùn micca fassi minà in Aiacciu. Bon, appena cum'è Rothen in fatti. 
Stéphane Guillon : Hà riesciutu à fà passà à Christian Clavier per un bravu. 
I dinosauri anti-lingua corsa : Per certi sindicati, a lingua corsa saria "un problème", "une menace" o "un danger". Per noi, solu a lingua di i nostri antichi è di sta terra ch'ùn deve smarrisce. Cum'elli sò vechji i nostri dinosauri... Evviva l'internaziunalisimu, ma senza i Corsi. 
Nicolas Alfonsi : Capimachja di i dinosauri, ciò chì ùn l'impedisce micca d'impiastrà a so cummuna di bettonu. 
Jean-Marc Furlan : L'intrenore di Troyes a dice cun grande classa : « Si tu es parmi les plus petits budgets et si tu n'es pas un club insulaire, t'es de la baise face aux institutions ». Dopu à un huis-clos, una suspensione in Gueugnon, siguramente d'altre sanzione à vene, a frasa di Furlan piglia tuttu u so sensu. 
Zlatan Ibrahimovic : Novu capimachja di Qataris è di i Footix. Eppò ci hà ghjucatu à a risa in Furiani. 
Quelli chì si lagnanu di "l'image de la Corse" : Chì hè u più grave ? A fiura ch'è no demu à l'altri ? O u fattu d'ùn fà nunda per u so paese ? 
Gilbert Thiel : Hè di ritornu per dà e so lezzioni in l'emissioni tv, è duvia esse in guest à Festiventu. 
Barack Obama : Capimachja  i Footix di a pulitica. 
A Piazzetta : Iè bon, quessa a sapemu. 
D'altri nomi ? Fate e vostre pruposte.
    </p>
   </div>
  </body>
 </text>
</TEI>
