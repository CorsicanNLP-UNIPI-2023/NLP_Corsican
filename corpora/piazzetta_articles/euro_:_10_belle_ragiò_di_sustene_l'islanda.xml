<TEI>
 <teiHeader>
  <fileDesc>
   <titleStmt>
    <title>
     Euro : 10 belle ragiò di sustene l'Islanda
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Euro-10-belle-ragio-di-sustene-l-Islanda_a2437.html"/>
     <date>
      Sat, 18 Jun 2016 11:47:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Euro : 10 belle ragiò di sustene l'Islanda
   </head>
   <div type="excerpt">
    <p>
     A squadra di u Paese di u Cotru (300 000 abitanti) participeghja pè a prima volta à a fasa finale di l'Euro è i ghjucadori, cum'è zitelli a sera di Natale, cantanu incù l'anghjuli. Eccu dece ragione di mughjà « Forza Islanda ».
    </p>
   </div>
   <div type="content">
    <p>
     1. I nomi è e casate di i ghjucadori parenu scioglilingue è facenu rime faciule (Gunnarsson, Guðmundsson, Nimportachèson)
    </p>
    <p>
     2. Li piacenu e salcicce di fegatu pecurinu (una spezia di figåtellø)... è si sciaccanu alette di pesciucane merzu (Hàkarl).
    </p>
    <p>
     3. Anu arrabbiatu à Cristiano Ronaldo chì torna appena sì spettinava 
4. Tenenu da amicone, un umatale chì face a paura : Hafþór Júlíus Björnsson, « A muntagna » di Game of Thrones. 
5. Anu fattu una rivuluziunuccia pichjendu nant'à pignatte, frissoghje è cazzerole incù un cuchjarone (è senza tumbà à nimu). 
Da leghje :  L'Islande ébranlée par la «révolution des casseroles»  Quand tout un peuple refuse le diktat des financiers
    </p>
    <p>
     6. Incusragiscenu a so squadra stridendu « Forza ò figliò » (chì u nome di a squadra « Strákarnir okkar » significheghja « figlioli nostri »)
    </p>
    <p>
     7. U Partitu Piratu hà trè eletti à u parlamentu (ma quessi i pirati ùn sò micca ladri) 
8. Torna appena è u vulcanu Eyjafjallajökull pruvucava a fine di u mondu : i turisti ùn pudianu più piglià l'aviò. Fuss'ella puru !
    </p>
    <p>
     9. Ùn anu micca paura d'esse curnuti (cum'è veri Vicchinghi)
    </p>
    <p>
     10. Sò isulani è bislingui (è certi sò capifali cum'è niulinchi !)
    </p>
   </div>
  </body>
 </text>
</TEI>
