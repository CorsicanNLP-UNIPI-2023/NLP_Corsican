<TEI>
 <teiHeader>
  <fileDesc>
   <titleStmt>
    <title>
     U ritornu di u "braqueur corse"
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-ritornu-di-u-braqueur-corse_a1943.html"/>
     <date>
      Sat, 13 Sep 2014 00:49:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       E-news-a-l-accorta
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U ritornu di u "braqueur corse"
   </head>
   <div type="excerpt">
    <p>
     Di quandu in quandu, si ne sente parlà. L'averete rimarcata, ùn si parla mai di l'orìgine di i malfattori. Ùn viderete mai "voyou picard", "truand bourguigon" o di "braqueur francilien". Invece, "truand corse", sì.
    </p>
   </div>
   <div type="content">
    <p>
     Bon d'accordu, ùn ci hè nunda di novu, ùn hè micca a prima volta è siguramente micca l'ultima. Ma era solu per signalavvila. U "truand corse" hè di ritornu in l'attualità. 
Aspettemu sempre chì l'orìgine di i voyous sia sistematicamente ammintata in a stampa. Ma nò. Sempre nisuna traccia di voyou aquitain, mosellan, berrichon o cévenol. 
Sta volta hè Europe 1 chì hà cappiatu l'infurmazione, ripigliata da tutti i media, 20 minutes u primu. 
Ùn ci ricunnoscenu nisuna specificità, simu "des français comme les autres" è femu parte di a grande nazione "une et indivisible"... fora di tuttu ciò chì tocca à u mezu, i malfattori, i sgaiuffi, i maffiuselli. 
Custì tandu, li piace à insiste nant'à l'orìgine. 
Bah, pigliemula cum'è una sorte di ricunniscenza...
    </p>
   </div>
  </body>
 </text>
</TEI>
