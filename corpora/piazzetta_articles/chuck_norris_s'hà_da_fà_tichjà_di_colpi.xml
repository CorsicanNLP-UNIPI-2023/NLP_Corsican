<TEI>
 <teiHeader>
  <fileDesc>
   <titleStmt>
    <title>
     Chuck Norris s'hà da fà tichjà di colpi
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Chuck-Norris-s-ha-da-fa-tichja-di-colpi_a1518.html"/>
     <date>
      Tue, 19 Mar 2013 23:17:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Chuck Norris s'hà da fà tichjà di colpi
   </head>
   <div type="excerpt">
    <p>
     L'infurmazione impurtante di sta settimana, ùn vene nè da Jérôme Cahuzac, nè da Nabila, nè da u papa Francescu. Chuck Norris hà persu a so barba, è li stà veramente male.
    </p>
   </div>
   <div type="content">
    <p>
     Chuck Norris ùn hè più u maestru di u mondu. 
U nùmeru unu mundiale di i cazzotti era diventatu cunnisciutissimu grazia à i "Chuck Norris facts"  : 
"Chuck Norris ùn hà micca mostra. Hè ellu chì decide chì ora hè".  "Cristu hè natu in 1940 nanz'à Chuck Norris."  "Chuck Norris face pienghje e cipolle."  "Ùn ci hè più vita nant'à u pianeta Marzu dapoi chì Chuck Norris ci hè andatu."  "Un ghjornu, Chuck Norris hà cummandatu un steak in un risturante. U steak li hà obeitu". 
Ma quessa, era nanzu chì u nostru Walker Tezzas Ranger avessi l'idea di sbarbassi. 
U situ americanu TMZ hà publicatu una videò di Chuck à u mare, in débardeur è panza fora. A fine d'un mitu. 
Perchè ci ai abandunatu ancu tù, Chuck ?
    </p>
   </div>
  </body>
 </text>
</TEI>
