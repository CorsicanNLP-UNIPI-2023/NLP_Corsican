<TEI>
 <teiHeader>
  <fileDesc>
   <titleStmt>
    <title>
     U cutitianu "Le Courrier Picard" esciutu in lingua picarda... è ind'è noi ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-cutitianu-Le-Courrier-Picard-esciutu-in-lingua-picarda-e-ind-e-noi_a2169.html"/>
     <date>
      Sat, 14 Mar 2015 12:23:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U cutitianu "Le Courrier Picard" esciutu in lingua picarda... è ind'è noi ?
   </head>
   <div type="excerpt">
    <p>
     Tutti l'anni, stu giurnale esce un'edizione in a so lingua "regiunale". Ch'ella sia a Picardìa chì ci mostri l'esempiu vi stona ?
    </p>
   </div>
   <div type="content">
    <p>
     Ùn avete siguramente mai lettu Le Courrier Picard. Stu cutitianu esce in i dipartimenti di a Somme, l'Oise è l'Aisne, è hè stampatu à più di 60.000 esemplarii. 
Dapoi u 2011, stu giurnale esce una volta à l'annu una versione in lingua picarda. Ùn sò ch'è quattru pagine una volta à l'annu, ma quantunque, vale più ch'è un longu discorsu :
    </p>
    <p>
     U giurnale spiega chì cusì a lingua picarda "peut aussi se prêter à un traitement journalistique" (ancu assai !). 
È serà un fiascu ? Mancu ! Spiega Le Figaro : "Et le moins que l'on puisse dire, c'est que l'opération est un succès, y compris pour les ventes, qui augmentent d'environ 5% ce jour là". 
Purtantu, a lingua picarda ùn hè siguramente micca a lingua "regiunale" chì si porti u megliu in Francia. 
Difficiule d'ùn fà u paragone cù a Corsica. In Corse-Matin truvemu ogni dumenica e cronache in lingua corsa di Julian Mattei è Diana Saliceti. Nanz'à elli c'eranu quelle di Pierre Ciabrini, di Ghjacumu Fusina o di Ghjiseppu Sicurani. In La Corse - Votre Hebdo c'era quella di Marcu Biancarelli. 
Ma l'esempiu di u Courrier Picard puderà forse dà idee à certi. 
Alè o Corse-Matin, un picculu sforzu ! Avà ti tocca à andà appena di più luntanu.
    </p>
   </div>
  </body>
 </text>
</TEI>
