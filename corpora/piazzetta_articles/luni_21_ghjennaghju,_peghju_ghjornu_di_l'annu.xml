<TEI>
 <teiHeader>
  <fileDesc>
   <titleStmt>
    <title>
     Luni 21 ghjennaghju, peghju ghjornu di l'annu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Luni-21-ghjennaghju-peghju-ghjornu-di-l-annu_a1486.html"/>
     <date>
      Mon, 21 Jan 2013 01:40:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Luni 21 ghjennaghju, peghju ghjornu di l'annu
   </head>
   <div type="excerpt">
    <p>
     In depressione ? Hè normale. Oghje, hè u "blue monday", u peghju ghjornu di l'annu.
    </p>
   </div>
   <div type="content">
    <p>
     Micca laziu d'andà à travaglià, murale à zeru, azizume è fatiga ? Hè normale, rassiguratevi ùn site micca i soli. 
Oghje hè u Blue Monday, u ghjornu u peghju di l'annu (ùn hè micca solu u tìtulu d'una canzona di New Order). 
Si pò capisce : simu in u core di l'inguernu, e feste sò passate, i belli ghjorni sempre luntani, u fretu s'hè stallatu, e bone risuluzione digià abandunate, e ghjurnate sò corte, soldi ùn ci n'hè più. Dunque tuttu và bè, passerà. 
Invece, a LFP hà inventatu u "Blue Sunday". Fendu ghjucà Bastia - Rennes in Gueugnon, hè natu u macciu u più deprimante di l'annu : 
- partita in dumenica dopu meziornu  - neve, fretu è ballò aranciu  - a cità sinistra di Gueugnon cù e so usine viote delucalizate da Lakshmi Mittal  - u stadiu Jean Laville viotu cù i so mullizzi radioattivi  - a squadra di Rennes, a più deprimante di u futbol francese dapoi 30 anni  - macciacciu goffu è disfatta di u Sporting  - puttachju fragicu di u scambiu cun Arsenal trà Thauvin è Arshavin ripigliatu da i media 
Basterà nò ? Bona notte à tutti.
    </p>
   </div>
  </body>
 </text>
</TEI>
