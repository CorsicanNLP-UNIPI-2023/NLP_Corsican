<TEI>
 <teiHeader>
  <fileDesc>
   <titleStmt>
    <title>
     Dop'à a suppa di musu, a suppa di plasticu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Dop-a-a-suppa-di-musu-a-suppa-di-plasticu_a2546.html"/>
     <date>
      Wed, 22 Feb 2017 10:15:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Dop'à a suppa di musu, a suppa di plasticu
   </head>
   <div type="excerpt">
    <p>
     Un studiu di a rivista scentifica Nature face a dimustrazione chì hè trà u Capicorsu è a Tuscana chì u Mediterraniu hè u più bruttu. S'hè furmata una "suppa di plasticu".
    </p>
   </div>
   <div type="content">
    <p>
     Cunnisciate a suppa di fasgioli, a suppa di pesciu, a suppa di mammone, a suppa di musu, eccu dunque a suppa di plasticu. 
U Mediterraniu hè u mare induve a pulluzione à i pistìcciuli di plasticu (vi và cum'è traduzzione per "microplastiques" ?) hè a più forte di u mondu.
    </p>
    <p>
     Nord-Est du Cap Corse : très forte pollution marine aux microplastiqueshttps://t.co/oQRhI15Ded#rumenzula #porchi #corsica pic.twitter.com/Hkqmexgjes
— U Levante - Officiel (@Ambiante20) 12 janvier 2017
    </p>
    <p>
     È figuratevi, furtunati ch'è no simu, chì a cuncentrazione a più forte di stu mullizzu in u Mediterraniu si trova in u mare Tirreniu, trà u Capicorsu è a Tuscana.
    </p>
    <p>
     Digià ch'è no ùn ci la femu à gestisce u nostru mullizzu nant'à a terra, allora pensate appena quellu in mare... 
À l'orìgine di stu ruminzulaghju marinu si trova ben'intesu l'omu, chì cunsuma troppu plasticu : ne fabrichemu 300 milione di tone à l'annu, è 10% finiscenu in mare. 
Stu fenomenu ùn hè micca propiu à u Mediterraniu. In l'oceanu Pacìficu si parla di "cuntinente di plàsticu".
    </p>
    <p>
     Découvert il y a 20 ans, 6 fois la superficie de la France: le continent plastique flotte dans le nord-est du Pacifique #AFP pic.twitter.com/lThlYgvR1F
— Agence France-Presse (@afpfr) 4 février 2017
    </p>
    <p>
     Un cuntinente, o un'isula, dite cum'è vo vulete. U mullizzu ùn manca.
    </p>
    <p>
     Esiste un' #isola di plastica in mezzo al Pacifico con un peso di 100 milioni di tonnellate. Noi con @Zattera20 vogliamo dire #basta pic.twitter.com/0GMGyc7XMU
— Zattera 2.0 Rosetta (@Zattera20) 20 février 2017
    </p>
    <p>
     È cum'ellu ci volenu parechji seculi per chì un pezzu di plasticu sia distruttu, n'avemu torna per una bella stonda à cuntemplà sta suppa di mullizzu.
    </p>
    <p>
     In più d'esse particularamente goffu, stu mullizzu hè periculosu pè i cetacei, pesci, acelli, cuppulate chì ingollenu è chì morenu.
    </p>
    <p>
     Chì lascianu a piazza à d'altre spezie.
    </p>
    <p>
     Ma quale hè chì sà, forse chì stu mare di mullizzu hè un bè è chì un ghjornu un ponte di mullizzu ci permetterà di francà u mare per sbarcà in Italia ? Ùn si pianta u prugressu.
    </p>
   </div>
  </body>
 </text>
</TEI>
