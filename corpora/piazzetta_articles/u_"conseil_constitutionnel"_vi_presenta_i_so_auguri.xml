<TEI>
 <teiHeader>
  <fileDesc>
   <titleStmt>
    <title>
     U "Conseil constitutionnel" vi presenta i so auguri
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-Conseil-constitutionnel-vi-presenta-i-so-auguri_a1661.html"/>
     <date>
      Sun, 29 Dec 2013 14:57:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U "Conseil constitutionnel" vi presenta i so auguri
   </head>
   <div type="excerpt">
    <p>
     Hà interratu di manera definitiva "l'arrêté Miot'.
    </p>
   </div>
   <div type="content">
    <p>
     U "Conseil constitutionnel" ùn cunnosce micca treva di Capu d'annu. 
Ci aviate purtantu cridutu quandu Corse-Matin scrivia a vigilia di Natale chì : "Arrêté Miot: la Corse remporte définitivement la bataille de Bercy". 
Ma era senza l'avisu di u Pappà Noël di a Ripublica, u nostru caru "Conseil constitutionnel" chì vene di fischjà a fine di a partita. 
In un cummunicatu publicatu a dumenica matina, trà Natale è capu d'annu, i vechji ci anu purtatu un bellu pacchettu : di l'arrêté Miot ùn ne volenu sente puzza. 
Ùn si sà s'elli ci anu fattu una "quenelle" anch'elli, ma s'assumiglia à un bellu bracciu d'onore. 
Sè no femu u riassuntu di l'annu 2013, avemu avutu : 
Cuufficialità : votu storicu di a CTC, ma Valls hà dettu NÒ Mudificazione di a custituzione: votu storicu di a CTC, ma Lebranchu hà dettu NÒ Statutu di residente : anu dettu NÒ Prulungazione di Miot : u Conseil constitutionnel hà dettu NÒ  Tuttu và bè. Bon Natale à tutti !
    </p>
   </div>
  </body>
 </text>
</TEI>
