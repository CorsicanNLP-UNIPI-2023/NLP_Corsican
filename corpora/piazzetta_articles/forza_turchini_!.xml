<TEI>
 <teiHeader>
  <fileDesc>
   <titleStmt>
    <title>
     Forza turchini !
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Forza-turchini-_a1024.html"/>
     <date>
      Sun, 06 Feb 2011 22:19:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Forza turchini !
   </head>
   <div type="excerpt">
    <p>
     L'ora serebbi di più à a "pulizzizazione" di a sucetà, piuttostu ch'è à a pulitizazione...
    </p>
   </div>
   <div type="content">
    <p>
     Avete tutti vistu ciò chì s'hè passatu in Tunisia. Avete tutti vistu chì a Francia hè prupostu u so "sapè fà in u mantenimentu di l'ordine" (da vede a videò di a cacciata di MAM. D'altronde, sò decine di casce di granate è lacrymò chì duvianu esse mandate in Tunisia da a Francia. 
Hè vera chì à e "forces de l'ordre" francese li garbanu e lacrimògeni è volenu faccine prufittà, ancu s'è vo site un franchouillard piuttostu bravu è tranquillu chì manifesteghja per difende una cumunità di cumune di Francia prufonda... Ùn ci hè ch'è da vede sta videò tremenda chì si passa di cummentu. 
Di tutte e manere oghje pudete fà tuttu ciò ch'è vo vulete, o guasi, s'è vo site in bleu. Milioni di manifestanti contr'à a riforma di e ritirate ? Nunda si passa. 
Unepochi di CRS si mettenu in greva di a fame è Brice Hortefeux ellu stessu si mette à u garde à vous. 
Iè, hè a moda di purtà l'uniforma. D'altronde, stu sonniu u puderete realizà... iè, voi chì site giovanu è chì avete difficultà à truvà un travagliu : ognunu puderà fà parte di a "réserve civile" di a pulizza naziunale, creata in u 2003 pè i pulizzeri à a ritirata. Cun pussibilità di sciaccà i PV è di purtà un'arma... Nò ùn hè micca una magagna. 
Più ch'è mai, l'avvene serà turchinu. È cusì sia !
    </p>
   </div>
  </body>
 </text>
</TEI>
