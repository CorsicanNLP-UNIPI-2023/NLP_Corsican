<TEI>
 <teiHeader>
  <fileDesc>
   <titleStmt>
    <title>
     A paura di i sustenidori di Lens
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-paura-di-i-sustenidori-di-Lens_a1801.html"/>
     <date>
      Tue, 13 May 2014 12:32:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       E-news-a-l-accorta
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A paura di i sustenidori di Lens
   </head>
   <div type="content">
    <p>
     Hè venneri sera in Furiani chì u club di Lens ghjoca a so stagione. Duverà andà à circacci una vittoria per fà u so ritornu in L1. 
In faccia à ellu, u CAB, siguru di falà in National ùn hà più nunda à ghjucà, fora di fassi piacè è di stuzzicà i "sang et or". Daretu à Lens, Nancy mette a pressione per cullà. In casu di disfatta di u RCL è di vittoria di Nancy, sò st'ultimi chì collanu. 
Tuttu ognunu s'arricorda chì l'ultime partite trà u Sporting è u Racing ùn s'eranu micca passate bè. È ùn si pò micca dì chì u presidente Gervais Martel sia tantu appreziatu in Bastia. Ùn avia fattu nunda per apacià e tensioni. 
Hè vera chì in i media in generale, quelli di Lens sò presentati cum'è i bravi, è i Corsi cum'è i gattivi. 
Un sundagiu nant'à u situ lensois.com mostra chì i sustenidori anu a paura di sta partita : 
À a dumanda "dans quel état d’esprit vous vous trouvez" nanz'à a partita, rispondenu à 64% : La peur. 
È si u CAB facia un culpacci à i nurdisti ?
    </p>
   </div>
  </body>
 </text>
</TEI>
