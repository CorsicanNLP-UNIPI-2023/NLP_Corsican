<TEI>
 <teiHeader>
  <fileDesc>
   <titleStmt>
    <title>
     10 rigali à fà pè Natale
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/10-rigali-a-fa-pe-Natale_a971.html"/>
     <date>
      Sun, 12 Dec 2010 16:09:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    10 rigali à fà pè Natale
   </head>
   <div type="excerpt">
    <p>
     Dumane Natale cantavanu I Muvrini... Ma cum'è sempre, ùn sapete micca cosa offre ? Ancu di grazia, eccu 10 idee di rigali da fà.
    </p>
   </div>
   <div type="content">
    <p>
     I "Lego construction" corsi
A cullezzione di i "Lego construction" corsi s'ingranda. Scavate, sbundate, bettunizate ! Tutti l'omi pulitichi corsi sò dispunibuli.
    </p>
    <p>
     La Bonne Paye... au Conseil Général de Haute Corse
Cun stu ghjocu, organizate i vostri marcati trafficati, cumprate pè millioni di preservativi, empiitevi e stacche, tichjatevi di suvvenzioni, manghjate à buzeffu.
    </p>
    <p>
     U Gilbercopter teleguidatu
Un ringalu di circustanza in stu Natale 2010. Attenzione, "rupture de stock" in vista, spicciatevi !
    </p>
    <p>
     U trenu Playmobil AMG 800
Pigliate un rigalu di merda. Caru assai è ch'ùn viaghja micca : offrite l'AMG 800.
    </p>
    <p>
     Offrite un kit di false precure 
Avete un amicu merre, cunsiglieru generale, elettu municipale o piazzatu à a CTC ? 
Pè a so prussima elezzione offrite une poche di false precure. Pudete esse siguru ch'ellu ùn anderà micca à scambiallu in magazinu.
    </p>
    <p>
     Le petit chimiste : 150 sperienze di chìmica corsa
Amparate è ghjucate cù a chìmica corsa : eroina, cuccaina, marijuana, LSD, ecsta, GHB, popper... 
Quessu u rigalu, pudete esse siguru dinù ch'ellu ùn serà micca scambiatu contr'à "Tempi Fà 3".
    </p>
    <p>
     Muntatevi a sega, riescite u vostru braccasgiu !
"Le braquage pour les nuls" vi spiega cumu riesce u vostru braccasgiu, senza favvi chjappà. 
Cusì vi puderete inventà u vostru veru braccasgiu, cum'è i veri mittomani.
    </p>
    <p>
     Una vesta Millet
Fate piacè à u vostru amicu mittò, offrite una vesta Millet. Di siguru, ùn hè micca racummandatu di mette a vesta per andà in muntagna, ma piuttostu per andà in buatta è in i lochi à a moda.
    </p>
    <p>
     Farina pisticcina da sniffà
A cuccaina hè diventata troppu cara per voi, site sbaiuccatu per essevi troppu drugatu, ma vulete cuntinuvà à mettevi appena di pulveretta in u nasu ? 
Pruvate a farina pisticcina AOC.
    </p>
    <p>
     Offrite una vittura à a(u) vostra(u) amica(u)...
Mini Cooper, Hummer, Cayenne... Tutti i mudelli sò dispunibuli, in Majorette. Di tutte manere, cosa scambia d'avella in veru ?
    </p>
   </div>
  </body>
 </text>
</TEI>
