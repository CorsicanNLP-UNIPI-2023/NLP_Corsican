<TEI>
 <teiHeader>
  <fileDesc>
   <titleStmt>
    <title>
     È sì u Qatar si cumprava un pezzu di Corsica ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/E-si-u-Qatar-si-cumprava-un-pezzu-di-Corsica_a1540.html"/>
     <date>
      Mon, 15 Apr 2013 12:35:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    È sì u Qatar si cumprava un pezzu di Corsica ?
   </head>
   <div type="excerpt">
    <p>
     Dop'à i palazzi parigini, u PSG è a cuppa di u mondu, u Qatar s'hè cumpratu un pezzu di Sardegna. À quandu a Corsica ?
    </p>
   </div>
   <div type="content">
    <p>
     Una miliarda d'euri, hè ciò chì u Qatar hà da investisce in u settore di u turìsimu in Sardegna. 
L'annunziu hè statu fattu st'inguernu da u primu ministru di u Qatar Hamad bin Jassim Al Thani. Iè hè u listessu chì cumpratu u PSG è a cuppa di u mondu 2022. 
L'ogettivu : investisce in l'infrastrutture è u turìsimu nant'à a Costa Smeralda. 
Ùn v'inchietate, anu da rispettà "e caratteristiche di a Sardegna per ùn cambià micca a natura di sta bellissima isula", anu dettu... ma sopr'à tuttu esse di più in più influenti in u Mediterraniu. 
Risultatu : pienu di prugetti belli goffi pè trasfurmà i stazzi di i pastori in case di lussu (tè ? ùn vi rammenta nunda ?) è ecologisti in crisa nera. 
È in Corsica ? Elli anu i soldi, è ind'è noi ùn mancanu a ghjente per dì chì "iè ma capisci, ça va créer des emplois"... Allora ?
    </p>
   </div>
  </body>
 </text>
</TEI>
