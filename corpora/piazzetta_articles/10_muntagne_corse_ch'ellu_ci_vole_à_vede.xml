<TEI>
 <teiHeader>
  <fileDesc>
   <titleStmt>
    <title>
     10 muntagne corse ch'ellu ci vole à vede
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/10-muntagne-corse-ch-ellu-ci-vole-a-vede_a2231.html"/>
     <date>
      Mon, 08 Jun 2015 09:39:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    10 muntagne corse ch'ellu ci vole à vede
   </head>
   <div type="excerpt">
    <p>
     Semu d'accordu : tutti paesi di Corsica sò i più belli. È tutte e muntagne sò belle. Iè tutte.
    </p>
   </div>
   <div type="content">
    <p>
     1. Paglia Orba  2. Ritondu  3. Cintu  4. Porte  5. Rinosu  6. San Petrone  7. Cùccula  8. Mori  9. Tozzu  10. Artica
    </p>
    <p>
     Paglia Orba (2525 m.)
Si dice "U Paglia Orba" ? O "A Paglia Orba" ? U dibattitu ùn finisce più. Invece, tuttu u mondu si raghjunghje nant'à stu fattu : u Paglia Orba hè a più bella di e muntagne corse : u caminu per ghjunghjeci (seguitendu à Golu, passendu pè i stazzi di Tula è Ciòttulu à i Mori...), u culore rossu di u pentone (è u famosu "poundingue", u scogliu vulcànicu unicu in Corsica), a vista da quassù, a vista nant'à u Tafunatu chì vi taglia u soffiu, è ben intesu sta forma cusì particulare chì face ch'ella si ricunnosce da ogni locu. 
Iè, in sti lochi si sente ch'ellu s'entre in u duminiu di i dii. Hè u nostru monte Olimpe à noi.
    </p>
    <p>
     Ritondu (2622 m.)
Hè a terza punta a più alta di Corsica. Ch'ellu si chjappi da Timozzu è da u lacu d'Oriente, da Riviseccu o da u lagu di Bettaniella, hè sempre una maraviglia. Da quassù ci truverete a vista a più bella di Corsica. Si vede tuttu, da Capicorsu à u golfu d'Aiacciu. Impressiunante. 
Sì u Paglia Orba hè a regina di e muntagne corse, u Ritondu n'hè u rè.
    </p>
    <p>
     Cintu (2706 m.)
Certi u trovanu interessante pocu. Troppu longu, li mancheria a vista di u Ritondu è a bellezza di u Paglia Orba. Quantunque ! U Monte Cintu hè a sola punta à cullà al dilà di 2700 metri, è di sentesi nant'à u più altu di Corsica vi derà una strana sensazione. Cullendu d'Ascu, sott'à a faccia nordu di u Cintu, in un decoru minerale appreziatu solu da e Muvre, chì
    </p>
   </div>
  </body>
 </text>
</TEI>
