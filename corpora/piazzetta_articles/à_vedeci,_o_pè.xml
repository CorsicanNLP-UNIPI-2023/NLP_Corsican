<TEI>
 <teiHeader>
  <fileDesc>
   <titleStmt>
    <title>
     À vedeci, o Pè
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-vedeci-o-Pe_a2344.html"/>
     <date>
      Tue, 01 Mar 2016 14:29:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    À vedeci, o Pè
   </head>
   <div type="content">
    <p>
     Dice a canzona : 
"Pienghje la pieve nustrale  Di lu Boziu immurtale  Pienghjenu li to zitelli" 
Dapoi una settimana ste parolle di Bartulumeu Dolovici risonanu in e nostre menti è ùn ci hè manera di falle piantà. Sta volta a strage hè accaduta nant'à sta strada ch'è tù cunniscie per core. Quella di u to paese, quella di a to pieve cusì cara. 
Si n'hè andatu Petru Vanucci di A Mazzola è ùn ci pare sempre micca vera. Allora ùn ci ferma più ch'è da pienghje. Ci lasci soli è ùn poi sapè quant'è tù ci ai da mancà. Tù l'amicu, u cumpagnu, u magagnone, l'osservatore fine è sarcasticu di stu picculu mondu, u cunsiglieru avertitu. Tù u buzincu arradicatu à i so lochi, à i so antichi, à a so terra. 
Hè avà ch'è tù ci lasci, allora ch'ellu ci firmava tanti affari à fà. Ùn ci hè manera di fà piantà ste lacrime. Quant'è tù ci ai da mancà, o Pè...
    </p>
   </div>
  </body>
 </text>
</TEI>
