<TEI>
 <teiHeader>
  <fileDesc>
   <titleStmt>
    <title>
     Fate e vostre valisge grazia à Pôle Emploi
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Fate-e-vostre-valisge-grazia-a-Pole-Emploi_a1417.html"/>
     <date>
      Thu, 27 Sep 2012 16:11:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Fate e vostre valisge grazia à Pôle Emploi
   </head>
   <div type="excerpt">
    <p>
     Corsi, circate un impiegu in Corsica ? Ùn vale a pena, ùn hè micca per voi ci dice Pôle Emploi.
    </p>
   </div>
   <div type="content">
    <p>
     Dapoi sta mane, l'impiegati di Pôle Emploi sò in greva. À l'orìgine di stu muvimentu, un postu à l'internu in Aiacciu hè dispunìbule. Sei persone (di Corsica) pustuleghjanu. 
Risultatu : hè qualchissia chì vene da cuntinente chì l'averà. Per i dirigenti di Pôle Emploi ùn ci hè nunda d'anormale. "Priorité à la mobilité" ci dicenu. 
Cusì l'affari sò più chjari. I Corsi devenu parte per truvà un impiegu, è i posti di "cadres" sò riservati à ghjente chì vene da cuntinente. 
Un vechju slogan di l'anni 80 dicia "la valise ou le cercueil". Oghje saria "Corses, la valise ou le chômage". 
Ùn vi lagnate micca, avete sempre a scelta.
    </p>
   </div>
  </body>
 </text>
</TEI>
