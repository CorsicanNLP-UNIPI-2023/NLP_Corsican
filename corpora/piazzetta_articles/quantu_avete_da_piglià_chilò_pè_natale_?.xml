<TEI>
 <teiHeader>
  <fileDesc>
   <titleStmt>
    <title>
     Quantu avete da piglià chilò pè Natale ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Quantu-avete-da-piglia-chilo-pe-Natale_a973.html"/>
     <date>
      Sat, 18 Dec 2010 16:16:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Quantu avete da piglià chilò pè Natale ?
   </head>
   <div type="excerpt">
    <p>
     U peghju durante e feste ùn hè micca u ripastu di famiglia cù a vostra socera, i rigali goffi è l'orrore di e cummissioni di Natale, ma a panza ch'è vo avete da piglià in pocu tempu.
    </p>
   </div>
   <div type="content">
    <p>
     Eccu di ritornu u tempu di a panza di Natale. Ùn vale a pena di fà quellu chì ùn hè micca cuncernatu, serete tutti tocchi. Almenu d'esse culpitu da una gastrò assassina. 
Viderete, si ferà u contu principiu di ghjennaghju, quandu venerà u tempu di e prumesse di l'annu novu, di e bone risuluzioni, sopr'à tuttu quella di "nò ma capisci, sta volta mi mettu veramente à u sport". 
Ùn v'inchietate, semu tutti passati pè custì. 
Natale hè dunque u tempu di i ripasti in famiglia, di i vesperini chì ùn finiscenu più à colpi di bûches de Noël, di l'apperitivi chì a si stinzanu cun l'amichi in vacanze, di e visite ind'è i parenti chì vi forzanu à piglià quellu Mon Chéri chì vi stumaca, di tiramisù tracarchi, di salmone, di foie gras, d'òstrice, di mayonnaise, di champagnacciu, di pulendate, di figatellate, di pastizzate... 
È tuttu st'imbuleghju di zùccheru, di grassu è d'alcool finiscerà direttamente in a vostra panza di Natale, cullezzione 2010/2011. 
Allora, quantu chilò ? Dui, trè, cinque, dece ? Ci la ferete à fughje a tratichjina di Natale ? 
Bon curagiu.
    </p>
   </div>
  </body>
 </text>
</TEI>
