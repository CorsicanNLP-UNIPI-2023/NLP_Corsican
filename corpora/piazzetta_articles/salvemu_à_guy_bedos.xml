<TEI>
 <teiHeader>
  <fileDesc>
   <titleStmt>
    <title>
     Salvemu à Guy Bedos
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Salvemu-a-Guy-Bedos_a2251.html"/>
     <date>
      Thu, 10 Sep 2015 21:52:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Salvemu à Guy Bedos
   </head>
   <div type="excerpt">
    <p>
     Davant'à a strage di i rifugiati siriani chì fughjenu a guerra è a miseria, numerosi sò quelli chì anu dettu "occupemuci prima di i nostri poveri". Casca bè, Guy Bedos hà bisognu d'aiutu.
    </p>
   </div>
   <div type="content">
    <p>
     Guy Bedos hè definitivamente un veru corsu. Hà pigliatu l'usu è e manere di quì. A prova ? Dice ch'ellu hè in l'obligu di vende a so casa per campà, cum'è tanti Corsi nanz'à ellu. L'hà scritta in a so autobiografia à vene : 
« Six mois après avoir mis un terme à ma carrière de show-man, des salles pleines à craquer depuis cinquante ans, forcé de vendre ma maison corse pour survivre. » 
Per quelli chì ùn u truverianu micca abbastanza corsu, rammintemu ch'ellu face più di cinque anni ch'ellu stà ind'è noi, hè dunque un "résident". 
U fattu si stà chì i 60.000 precarii di Corsica averanu forse una lacrima per ellu. 
Bon, ma tutti quelli chì anu dettu ch'ellu ùn ci vulia à aiutà i disgraziati siriani, ma prima i poveri corsi, allora ? Quale hè vole apre a so casa à Guy ?
    </p>
   </div>
  </body>
 </text>
</TEI>
