<TEI>
 <teiHeader>
  <fileDesc>
   <titleStmt>
    <title>
     In Balagna, a bettunizazione ùn si riposa micca
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/In-Balagna-a-bettunizazione-un-si-riposa-micca_a1863.html"/>
     <date>
      Thu, 05 Jun 2014 11:15:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       betonisation_corse/
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    In Balagna, a bettunizazione ùn si riposa micca
   </head>
   <div type="excerpt">
    <p>
     L'estate ghjunghje, e discuteche aprenu, u "p'tit rosé bien frais" hè di ritornu nant'à e terrazze di i caffè. A Corsica si prepara per trè mesi di frenesia, ma a bettunizazione ella, ùn si riposa mai... Eccu l'esempiu di Palasca.
    </p>
   </div>
   <div type="content">
    <p>
     Hè U Levante chì hà palisatu l'infurmazione. 
Nant'à a cummuna di Palasca hè previstu un grande prugettu immubiliare di dece èttare. U terrenu appartene à una sucetà di u Lussemburgu, Kinberg Immobilière. 
"66 lots destinés à la vente", ci dice France 3. 
Per U Levante sti terreni devianu esse riservati à l'agricultura : 
"Le code de l’urbanisme et le schéma d’aménagement de la Corse de 1992, qui a valeur de directive territoriale d’aménagement, imposent le classement en zonage agricole des terres de fortes potentialités, celles-ci étant inconstructibles" 
Di nuvembre 2012, u PLU di Palasca hè esaminatu da a "Commission de consommation des espaces agricoles" chì emette un avisu negativu. L'ODARC (Office de développement agricole de la région Corse) dice chì sti terreni sò à "forte potentialité cultivable". 
In Palasca ci sò 145 abitanti, è u paese si stende nant'à 3 èttare. U PLU prevede di custruisce nant'à 10 èttare. Quale pò dì ch'elli ùn seranu ricchi fresteri chì cumpreranu per stacci dui mesi ? 
Una volta di più, chì sviluppu vulemu per a Corsica ? Quellu di u cimentu è di l'immubiliare ? Quellu chì ci priva di ricche terre agrìcule ? 
È una volta ch'è no averemu imbruttatu è incimentatu tuttu, chì ci firmerà ?
    </p>
   </div>
  </body>
 </text>
</TEI>
