<TEI>
 <teiHeader>
  <fileDesc>
   <titleStmt>
    <title>
     I pastori fora
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/I-pastori-fora_a1412.html"/>
     <date>
      Thu, 20 Sep 2012 00:33:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       betonisation_corse/
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    I pastori fora
   </head>
   <div type="excerpt">
    <p>
     In Balagna, un agricultore hè messu fora da u so terrenu per fà un... parking pè i turisti. Nò, ùn hè micca una magagna.
    </p>
   </div>
   <div type="content">
    <p>
     In a grande seria "campemu in un paese di scemi è ne simu fieri" eccu a storia di u parking di Sant'Antuninu. 
Sò l'agricultori di a FDSEA chì anu palisatu l'infurmazione. U 17 settembre, anu bluccatu a circulazione in Balagna pè prutestà contr'à a spatrunizazione d'un agricultore. 
À a piazza di un terrenu di 14.000 m² chì un pastore sfrutta cù u so figliolu dapoi trent'anni, a merria di Sant'Antuninu ci vole mette un parking per pudè accoglie di più vitture l'estate. 
U prefettu hà firmatu l'arrestu di spatrunizazione « Au nom de l’utilité publique », da leghje nant'à u situ di U Levante. 
Segondu à U Ribombu ci saria ancu una cumbrìncula pè rende custruttìbili d'altri terreni di sta cumuna. 
Ma sta trista storia ùn hè chè un esempiu di a pressione forte chì i terreni agrìculi incontranu di pettu à frebba immubiliare chì a Corsica cunnosce. 
Mette fora un pastore è e so pecure, distruce un terrenu agrìculu per metteci un bellu parking incatramatu, cusì si passa in u nostru paese oghje. 
Tuttu cuntinuveghja d'andà benissimu.
    </p>
   </div>
  </body>
 </text>
</TEI>
