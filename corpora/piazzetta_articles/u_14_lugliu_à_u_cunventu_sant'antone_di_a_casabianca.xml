<TEI>
 <teiHeader>
  <fileDesc>
   <titleStmt>
    <title>
     U 14 lugliu à u cunventu Sant'Antone di A Casabianca
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-14-lugliu-a-u-cunventu-Sant-Antone-di-A-Casabianca_a1910.html"/>
     <date>
      Fri, 11 Jul 2014 16:58:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       E-news-a-l-accorta
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U 14 lugliu à u cunventu Sant'Antone di A Casabianca
   </head>
   <div type="content">
    <p>
     S'ellu ci hè un evenimentu chì ùn hè micca cummemuratu in Corsica, hè bè u 14 lugliu. Quellu di Pasquale Paoli, micca l'altru. 
A sapete, hè di lugliu 1755, dop'à un cunsulta di trè ghjorni à u cunventu Sant'Antone di A Casabianca (in a pieve d'Ampugnani), chì Pasquale Paoli hè elettu capigenerale di u Regnu di Corsica. 
Quist'annu, sò parechji castagnicciaghji à vulè fà di stu ghjornu un mumentu di cummemurazione di a nostra storia. 
Ci serà dunque u 14 lugliu à u cunventu Sant'Antone una messa cantata da i membri di u gruppu Madricale, celebrata da Prete Boccheciampe. 
Era ora ch'ellu sia organizatu un evenimentu stu ghjornu custì !
    </p>
   </div>
  </body>
 </text>
</TEI>
