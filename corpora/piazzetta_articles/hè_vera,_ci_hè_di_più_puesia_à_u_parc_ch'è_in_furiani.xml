<TEI>
 <teiHeader>
  <fileDesc>
   <titleStmt>
    <title>
     Hè vera, ci hè di più puesia à u Parc ch'è in Furiani
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/He-vera-ci-he-di-piu-puesia-a-u-Parc-ch-e-in-Furiani_a2167.html"/>
     <date>
      Fri, 13 Mar 2015 19:08:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Hè vera, ci hè di più puesia à u Parc ch'è in Furiani
   </head>
   <div type="excerpt">
    <p>
     Eccu, una volta di più a LFP hà messu una piulata nant'à Bastia. Furiani hè suspesu è e partite si feranu à porte chjose. Ma à u Parcu di i Principi, cumu si passanu l'affari ?
    </p>
   </div>
   <div type="content">
    <p>
     Nant'à e rete suciale hè una battaglia accanita dapoi chì a cumissione di disciplina di a LFP hà distribuitu i so pattoni. 
À chì mughja contr'à i sgaiuffi di a Est, à chì s'annerba contr'à a LFP. 
Ma tuttu u mondu s'acconcia per dì chì e sanzione sò sprupusitate : Nizza ùn era statu sanziunatu ch'è da una tribuna chjosa, allora chì i sustenidori eranu falati nant'à u terrenu per mette i colpi à i ghjucadori bastiacci... 
Hè messu in causa dinù u riportu di l'emissione "J+1" induve si vidia l'accaniti turchini insultà i nizzardi. Ùn era siguramente micca un grande mumentu di puesia. È hà siguramente pisatu nant'à i membri di a cummissione di u ghjovi neru di a LFP. 
Ma cumu si passa in Lens, in Marseglia, in Nizza ? Sì a LFP ùn li dice nunda à questi quì, hè chì sti publichi si cumportanu bè, nò ? 
Tè, casca bè, hè statu messu nant'à Facebook stu filmettu chì mostra u publicu di a tribuna Auteuil, durante un PSG - Bastia. 
Ùn hè micca per minimizà ciò chì s'hè passatu in Furiani. Ma francamente, vi pare esse "luxe, calme et volupté", què ?
    </p>
    <p>
     (function(d, s, id) { var js, fjs = d.getElementsByTagName(s)[0]; if (d.getElementById(id)) return; js = d.createElement(s); js.id = id; js.src = "//connect.facebook.net/co_FR/all.js#xfbml=1"; fjs.parentNode.insertBefore(js, fjs);}(document, 'script', 'facebook-jssdk'));Post by U Passaportu Corsu.
    </p>
    <p>
     Sì u fimettu ùn s'affissa micca, andate à vedelu quì.
    </p>
   </div>
  </body>
 </text>
</TEI>
