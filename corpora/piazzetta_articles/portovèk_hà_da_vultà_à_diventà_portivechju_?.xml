<TEI>
 <teiHeader>
  <fileDesc>
   <titleStmt>
    <title>
     Portovèk hà da vultà à diventà Portivechju ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Portovek-ha-da-vulta-a-diventa-Portivechju_a1071.html"/>
     <date>
      Mon, 28 Mar 2011 00:03:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Portovèk hà da vultà à diventà Portivechju ?
   </head>
   <div type="excerpt">
    <p>
     Terramotu è suppa di musu cù a fine di 500 anni di regnu Roccaserristu... Ma ci la ferà un ghjornu Camillù à prununzià di manera curretta u nome di PORTIVECHJU ?
    </p>
   </div>
   <div type="content">
    <p>
     L'elezzioni cantunali ùn interessavanu à nimu, for'di Portivechju. Quellu chì ùn sà sempre micca prununzià u nome di a so cumuna hà dunque finitu pè perde contr'à Jean-Christophe Angelini. 
A so prima riazzione nant'à France 3 : "il y a des défaites prometteuses"... 
Dopu à e territuriali, eccu dunque u schjaffu di e cantunali. Una disfatta chì ne prumette forse d'altre à e legislative è à e municipale ? 
Hè troppu prestu pè parlanne. In pulitica tuttu pò andà assai in fiuria, in un sensu cum'è ind'è l'altru. 
Ma digià, saria bè chì durante a prùssima campagna eletturale, Camille de Rocca Serra sappia prununzià di manera curretta u nome di u so paese. 
Serà difficiule pè Cameddu di scambià a fiura ch'ellu hà : quellu di l'amicu di Sarko è di Clavier, di u Padduc, di l'amicu di i prumutori chì anu vandalizatu u paisaghju portivechjacciu, quellu chì hà stallatu centinaie è centinaie di case segundarie pè ricchi parigini, quellu chì hà parlatu di "désanctuariser la Corse"... 
È si, finalmente, i Purtivechjacci avianu sceltu di stà in Portivechju, è micca in Portovèk ? 
Hà da esse dura. Ùn hè micca u travagliu chì manca, o Jean-Chri...
    </p>
   </div>
  </body>
 </text>
</TEI>
