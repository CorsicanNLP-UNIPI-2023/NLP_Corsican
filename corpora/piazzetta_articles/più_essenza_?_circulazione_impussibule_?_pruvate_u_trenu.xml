<TEI>
 <teiHeader>
  <fileDesc>
   <titleStmt>
    <title>
     Più essenza ? Circulazione impussibule ? Pruvate u trenu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Piu-essenza-Circulazione-impussibule-Pruvate-u-trenu_a2411.html"/>
     <date>
      Fri, 27 May 2016 10:44:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Più essenza ? Circulazione impussibule ? Pruvate u trenu
   </head>
   <div type="excerpt">
    <p>
     Più essenza, ciruclazione difficiule, ingorghi, staziunamentu impussibule, vi ritruvate azezi è annerbati. Hè forse u mumentu di cambià e nostre manere di piglià i trasporti.
    </p>
   </div>
   <div type="content">
    <p>
     Averemu da finisce cumu in u filmu Mad Max ? Ùn ci simu ancu, puru sì e scene d'assaltu di e stazione d'essenza dop'à u blucchime di i dipositi di petroliu di u Vaziu è a Marana hè una prima tappa. 
A mancanza d'essenza in i ghjorni à vene ci deve fà riflette à a nostra manera di spiazzacci. In u paese di a vittura-regina, di i trasporti in cumunu sottusviluppati è di l'abitutine di a piglià u 4x4 per fà vinti metri, chì ponu esse e pussibilità ? 
In Francia, a bissicletta pò esse una suluzione. Ma "tamanta strada" per alzassi à u livellu di Copenhague, in avanzu nant'à tutti (55% di i spiazzamenti si facenu à bissicletta in u centru di a capitale danese...)
    </p>
    <p>
     [Blog] Le vélo, remède à la crise du carburant. Ou pas. #penuriecarburant #solutionvelo. https://t.co/so989VMPkP pic.twitter.com/ahZ6e0vxhv
— Olivier Razemon (@OlivierRazemon) 25 mai 2016
    </p>
    <p>
     À l'essenza chì pò mancà, aghjustateci... a panicca nera nant'à a strada. Quelli chì piglianu ogni ghjornu a vittura per entre è sorte da Bastia a sanu bè. Cù i travagli di i giratoghji di Casatorra è Furiani (chì anu pigliatu assai ritardu...), u passa è veni hè diventatu infernale.
    </p>
    <p>
     Dans les tranchées du grand #Bastia http://t.co/eZYlB3fX9K pic.twitter.com/sO2r5zPEDa
— Corse-Matin (@Corse_Matin) 2 juillet 2015
    </p>
    <p>
     Passemu nant'à e difficultà per truvà una piazza di staziunamentu. A "guerra di i parkings" hè d'altronde diventata una tematica abituale di l'elezzione municipale d'Aiacciu è Bastia. Un running gag. 
Chì alternativa allora ? In vittura, u cutitianu diventa da veru un capatoghju. Forse a suluzione hè sempliciamente... u trenu ? Omancu per quelli chì stanu vicinu à una gara (per quelli chì stanu in Rutali è chì travaglianu in Bastia, hà da esse più difficiule, hè sigura). 
Ma in u circondu bastiacciu, i lochi ci sò :
    </p>
    <p>
     È l'orarii permetteranu à certi di piglià stu mezu di trasportu :
    </p>
    <p>
     Di più infurmazioni : cf-corse.fr
    </p>
    <p>
     È d'altronde, l'affare viaghja piuttostu bè ci dice Corse-Matin :
    </p>
    <p>
     Victime de son succès le train fait le plein quotidien https://t.co/jk5nAiDAvD pic.twitter.com/EKecropRIU
— Corse-Matin (@Corse_Matin) 24 mai 2016
    </p>
    <p>
     Allora chì manca per francà u passu ? Forse di più treni, cun pass'è veni stabiliti più spessu. L'orarii ùn cunvenenu à tutti... 
I prugetti di sviluppu di i trasporti in cumunu ci sò cù e "gare multimudale". Ma per quandu ? 
In quant'à l'accunciamenti di u spaziu, saria bè di falli più siguri per quelli chì sò à pedi. In Corsica, l'urbanisimu hè spessu pensatu pè e vitture, micca tantu pè i pedoni. Pruvate di traversà a RN 193 un ghjornu. 
Allora à quandu un veru sviluppu di u trenu ? Oghje diventa una necessità. Altre suluzione per sorte da l'ingorghi, ùn ci n'hè...
    </p>
   </div>
  </body>
 </text>
</TEI>
