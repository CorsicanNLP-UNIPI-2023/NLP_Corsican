<TEI>
 <teiHeader>
  <fileDesc>
   <titleStmt>
    <title>
     I 10 magazini chì ci mancanu in Corsica
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/I-10-magazini-chi-ci-mancanu-in-Corsica_a2683.html"/>
     <date>
      Fri, 01 Dec 2017 11:49:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ULTIMI
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    I 10 magazini chì ci mancanu in Corsica
   </head>
   <div type="excerpt">
    <p>
     À noi altri Corsi ci piace à cumprà. Campemu in a regione a più povera di Francia, ma semu quella chì hà u più grande quantità di centri cummerciali. Cun l'apertura di L'Atirum, avemu francatu un passu supplementariu. Cosa ci manca oghje per esse cumplettamente "evuluati" ?
    </p>
   </div>
   <div type="content">
    <p>
     McDonald's
Hè veramente u numeru unu di e cose chì ci mancanu in Corsica per esse cumplettamente "evuluvati". Face anni è anni ch'ella corre a voce di l'apertura d'un "Mac Do" in Aiacciu o Bastia, è ùn hè micca normale ch'ellu ùn ci ne sia.  Noi dinù, rivendichemu u dirittu di manghjà rubaccia.
    </p>
    <p>
     Starbucks
Perchè piglià u so caffè in un bar normale tenutu da qualchissia di quì allora ch'ellu si puderia andà in unu di i sìmbuli di a l'uniformizazione di l'usi ?
    </p>
    <p>
     Desigual
Perchè sta marca hè forse quella chì face i peghju vestiti dapoi a creazione di l'universu. È cambia appena di e veste nere Millet.
    </p>
    <p>
     Foot Locker
A nostra passione pè i scarpi hè bella cunnisciuta. È u veru Corsu in esiliu và sempre ind'è Foot Locker. Face parte di u pelerinagiu. Ma chì diventerà sta tradizione nustrale quandu stu magazinu serà apertu in Corsica ?
    </p>
    <p>
     Saint-Maclou
Evidamente ! Tutte l'entrate di e cità di Francia anu una zona cummerciale goffa, cù i so giratoghji, i so pannelli publicitarii, i so parkings, è u so Saint-Maclou. Quale serà a prima cità corsa à avè u so Saint-Maclou ?
    </p>
    <p>
     Ritrattu di a zona cummerciale di Plan de Campagne (Bouches-du-Rhône). Un mudellu pè a Corsica.
    </p>
    <p>
     Ikea
Ikea, i so mobuli cù i nomi impussibuli à pununzià, u so famosu catalogu-best-seller mundiale (198 milioni d'esemplarii ogni annu, in 29 lingue differente). U ghjornu induv'ellu apre in Corsica, ci seranu i morti. Raminemuci sta scena di u filmu Fight Club di David Fincher :
    </p>
    <p>
     Zara
Zara hè bè. Ma s'elli pagavanu i so impiegati saria megliu.
    </p>
    <p>
     Turquie: des ouvriers du textile réclament leur salaire à Zara https://t.co/eLU9n0wIVg pic.twitter.com/nUp7wB1WE4
— RFI (@RFI) 7 novembre 2017
    </p>
    <p>
     Louis Pion
Nunda ch'è pè u piacè di cursizà in "Luigi Piombu". Per esempiu : "Buh ! Chì scruccone stu Luigi Piombu !"
    </p>
    <p>
     Nature &amp; découvertes
Cumu s'anu da chjamà i magazini corsi ? "Natura &amp; scuperta" ? "Machja &amp; scuperta" ?
    </p>
    <p>
     Tati
Ma avemu à François Tatti.
    </p>
   </div>
  </body>
 </text>
</TEI>
