<TEI>
 <teiHeader>
  <fileDesc>
   <titleStmt>
    <title>
     Fate a festa cù i vostri vicini, o micca
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Fate-a-festa-cu-i-vostri-vicini-o-micca_a1830.html"/>
     <date>
      Fri, 23 May 2014 15:21:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Fate a festa cù i vostri vicini, o micca
   </head>
   <div type="excerpt">
    <p>
     Hè dunque sta settimana ch'ella hè prugrammata a "fête des voisins". Un dettu corsu dice "i vicini sò i cucini", per dì quantu e leie trà di vicini è l'aiutu eranu forti. Ma quessa, era nanzu...
    </p>
   </div>
   <div type="content">
    <p>
     L'avisi sò diversi nant'à a "festa di i vicini", invenzione parigina di a fine di l'anni 90. 
Ipocrisìa ? Falsa cunvivialità ? Festa impinzutita ? 
O iniziativa generosa, creatrice di suciabilità, chì risponde à un bisognu in tempi di crisa ? 
U dettu corsu dice chì "i vicini sò i cucini", ma quessa, era nanzu. Quandu c'era un bisognu d'aiutu trà di vicini d'un paese, d'un paisolu, d'un quartieru. Ùn hè micca chì l'epica era megliu, l'omi di più virtuosi o più generosi. Solu chì l'aiutu era obligatoriu per sopravvive. Quandu ci vulia à fà un solcu, coglie e castagne, piantà i picchetti o rifà un muru chì si n'era falatu, c'era bisognu di u rinforzu di u vicinatu. 
In l'anonimatu di e cità francese induve nimu si parla, stu bisognu si pò capisce. In Corsica, sì pò piglià cum'è un segnu inchietante. 
Tutti vicini, tutti cucini allora ? U blog Chers voisins ricensa parechje di ste parullete è amabilità chì l'abitanti di i casali si lascenu in l'entrate è i purtò di i casali. Eccu ne u peghju.
    </p>
    <p>
     A seguita nant'à u blog Chers voisins.
    </p>
   </div>
  </body>
 </text>
</TEI>
