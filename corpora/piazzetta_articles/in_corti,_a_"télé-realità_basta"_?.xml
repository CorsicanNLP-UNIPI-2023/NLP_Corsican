<TEI>
 <teiHeader>
  <fileDesc>
   <titleStmt>
    <title>
     In Corti, a "télé-realità basta" ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/In-Corti-a-tele-realita-basta_a1969.html"/>
     <date>
      Wed, 01 Oct 2014 12:45:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       E-news-a-l-accorta
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    In Corti, a "télé-realità basta" ?
   </head>
   <div type="excerpt">
    <p>
     A venuta in una discuteca curtinese di dui participanti à emissioni di "télé realità" ùn piace micca à tutti, è certi s'interrugheghjanu.
    </p>
   </div>
   <div type="content">
    <p>
     Hè longa a cumpagnia di quelli chì s'abbuchjanu l'emissioni di "télé-réalité", "L'Amour est dans le pré", i "Chtis", "Les Marseillais" (à quandu "Les Keurses" ?) è cumpagnia. 
Una discuteca di Corti prupone una serata à tema : "Marseillais vs Ch'tis : Paga &amp; Adixia". 
S'è vò ùn sapete micca quale elli sò sti tippi, hè segnu di bunissima salute mentale. Felicitazioni ! 
S'è vo i cunniscite i so CV, biugrafie è frase à mente, ch'è vo arregistrate e so emissioni è ch'è vo site fans nant'à Facebook, o peghju : ch'è vo v'abbuchjerete duie ore di strada per cullà à vedeli, pudete cummincià à inchietavvi. 
U fattu si stà chì sì a buatta ferà siguramente una grosse ricettta quella sera, certi s'inchietanu. Un segnu novu d'acculturazione è di "dicerbellizazione", cumu certi dicenu ? 
Eccu una fiura chì circuleghja nant'à e rete suciale, spartuta da a Cunsulta di a Ghjuventù Corsa.
    </p>
    <p>
     U tweet :
@corseinfo1 @Corsica_Nutizie @alta_frequenza @corsenetinfos @Corse_Matin @aPiazzetta @U_Gorsmatin pic.twitter.com/2g5K8ItTmG
— C G C (@CGCcorte) 1 Octobre 2014
    </p>
   </div>
  </body>
 </text>
</TEI>
