<TEI>
 <teiHeader>
  <fileDesc>
   <titleStmt>
    <title>
     U misteru di u cappellu nant'à a "blage arrière" di a vittura
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-misteru-di-u-cappellu-nant-a-a-blage-arriere-di-a-vittura_a1401.html"/>
     <date>
      Tue, 21 Aug 2012 11:58:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U misteru di u cappellu nant'à a "blage arrière" di a vittura
   </head>
   <div type="excerpt">
    <p>
     Avete rimarcatu quantu ci sò vitture cù cappelli in daretu ? Quale seranu quelli chì facenu què ? Perchè ? Circhemu di sapè.
    </p>
   </div>
   <div type="content">
    <p>
     Facenu parechji anni avà ch'elli si vedenu i cappelli posti nant'à a "blage arrière" di a vittura (d'altronde cumu si dicerà "plage arrière de la voiture" in corsu ? fate e vostre pruposte). 
Si ponu vede dui mudelli di cappelli, quellu in paglia (si vede spessu l'estate) è quellu chì luccicheghja, piuttostu l'inguernu. In tutti i casi, parenu esse cappelli di night. 
Fenòmenu di moda ? Messagiu secretu ? Rete di ghjente chì si volenu ricunnosce trà d'elli ? E spiegazione cambianu. Avemu fattu a nostra inchiesta. 
D'appressu à Marcu-Donovan "c'est un signe maçonnique". Eppo ? "face parte di 'u gomplot', c'est un truc de franc-macs". Ùn ne saperemu micca di più. 
Per Corsicana, chì serve à a paillote  Korsi'K Beach a spiegazione hè più sèmplice : "c'est trop cool d'avoir un chapeau quand on va à la plage LOL". 
Kévina ella hè più chjara : "ça fait plouc". 
Antone, u sempiternu azezu, ci dice ellu chì hè u segnu chì u prupietariu di a vittura si vole fà passà per un tippu fashion-cool-branché di a night : 
U cappellu vole dì "sò un nightore d'estate chì beie mojitjo è chì sorte sin'à quattr'ore di mane, mumentu quandu u DJ lampa i rigali (t-shirt goffi è cappelli spunsorizati da una marca di rhum à bon pattu) à a ghjente. Bon in fatti si face cacà, ma l'omu (o a donna) facenu crede ch'elli si campanu." 
À voi di favvi a vostra opinione. Chì ne dite ?
    </p>
   </div>
  </body>
 </text>
</TEI>
