<TEI>
 <teiHeader>
  <fileDesc>
   <titleStmt>
    <title>
     Peghju ch'è Ponte Novu : a battaglia di u Vechju
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Peghju-ch-e-Ponte-Novu-a-battaglia-di-u-Vechju_a2227.html"/>
     <date>
      Mon, 01 Jun 2015 16:57:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Peghju ch'è Ponte Novu : a battaglia di u Vechju
   </head>
   <div type="excerpt">
    <p>
     Ci hè stata a chjiba di Ponte Novu, firmata cum'è l'ultima è definitiva battaglia chì hà vistu perde l'armate di Pasquale Paoli. Ma guasi un mese dopu ci hè statu a battaglia di u Vechju, in Vivariu.
    </p>
   </div>
   <div type="content">
    <p>
     A battaglia paulina a più famosa, omu sà, hè quella di Ponte Novu, l'ottu è u nove di maghju di u 1769. Mà ci hè statu un'altra battaglia, scunnisciuta, guasi l’ultima di l’armata naziunale corsa è dinò più sanguinosa : a Battaglia di u Vechju. 
Induve si trova oghje u Ponte Eiffel custruitu da u certu ingenieru francese chì hà fattu a torra Eiffel, u 2 di ghjugnu di u 1769, Ghjacumu Petru Abbatucci è Clemente Paoli venenu à a riscossa di Pasquale Paoli in Vivariu. I naziunali ùn sò più ch'è 600 à difende l’ultimi pezzi di a nazione corsa smembrata. 
Da l’altra parte di stu ring d'acque ? U Comte de Vaux, cummandante di l’armata francese, chì si presenta u ghjornu di a battaglia incù 10 000 suldati chì venenu ghjustu di piglià a pieve di Rustinu. 
I Corsi anu rottu u ponte chì franca stu fiume chjamatu « U Vechju » è tenenu a sponda dritta. I Francesi si tenenu nant’à sponda manca è anu purtatu parechje pezze d’artiglieria. Aprenu u focu nant’à i suldati di a nazione, stanchi ma feroci chì rintuzzanu incù assai debulezza. 
Apprufittendu di a mitraglia, i suldati di de Vaux lampanu ponti sopr’a u Vechju. L’azzuffu si ferà incù e mani, spade e curtellate. Hè un macellu. 
I Corsi lottanu à unu contr'à vinti durante quattru ghjorni, bluccandu l’armata di u Rè di Francia. Noi dinò avemu avutu e nostre Thermopyles. Chì tanti Leonidas è i so 300 ! 
Sette ghjorni dopu, Paoli imbarcherà in Porti Vechju incù Filippu Masseria d’Aiacciu nant’a u battellu «Le Vermouth». U so fratellu Clemente è 340 Naziunali u seguiteranu nant’a «Le Rachel» u 20 di ghjunu, incù parechji generali di a nostra nazione caduta, è qualchi prete sempre fidi. Sta truppa sbarcherà in Livornu per un esiliu di 20 anni. 
A ripressione francese ella, ùn face ch'è principià.
    </p>
    <p>
     Sì a battaglia di Ponte Novu hè firmata in a memoria cullettiva, a battaglia di u Vechju hè sguassata cumplettamente. Perchè ? 
Eccu ciò ch'ellu hà scrittu François Girolami-Cortona in a so storia di a Corsica : 
"On a tout le temps considéré que le 8 mai 1769 fut la dernière grande bataille que l'armée de Pasquale Paoli livra aux Français, et que ce jour là : "le Golu rougi par le sang des martyrs, avait englouti à jamais l'indépendance de la Corse". Sans doute que cela est dû à la personnalité de Rousseau qui en fit la grande publicité, mais sans doute aussi ignorait-il que des batailles sanglantes se déroulèrent en d'autres lieux et après le mai 1769 ; tel est le cas de la bataille du Vechju"
    </p>
    <p>
     Paul Silvani parla di l'impurtanza di a battaglia di u Vechju, di pettu à quella di Ponte Novu : 
"Un mois après Ponte Novu, Paoli affronte à nouveau l'armée de Louis XV, sur le Vechju cette fois. Ces combats, sans doute plus sanglants que les précédents, n'ont pas laissé dans notre histoire une trace indélébile. Il est vrai que Voltaire, l'un des grands écrivains qui firent de Ponte Novu une glorieuse légende, n'en avait probablement pas eu connaissance". 
Hè vera ch'ellu hè Voltaire chì hà scrittu : 
"Le courage des Corses fut si grand que vers une rivière nomée Golo, ils se firent un rempart de leurs morts pour avoir le temps de charger derrière eux ; leurs blessés se mêlèrent parmi les morts pour affermir le rempart. On ne voit de telles actions que chez les peuples libres." 
Allora ? Serà colpa à Voltaire o à Rousseau chì Ponte Novu hè diventatu un mitu ? Ma simu cusì, avemu bisognu di miti. 
U fattu si stà chì di a battaglia di u Vechju, si ne parla pocu è micca. Mancu una croce, mancu una paghjella, mancu un t-shirt... Sò da veru quelli chì vincenu chì scrivenu a storia.
    </p>
   </div>
  </body>
 </text>
</TEI>
