<TEI>
 <teiHeader>
  <fileDesc>
   <titleStmt>
    <title>
     A quarta dimensione s'avvicina
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-quarta-dimensione-s-avvicina_a1506.html"/>
     <date>
      Tue, 05 Mar 2013 01:15:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A quarta dimensione s'avvicina
   </head>
   <div type="excerpt">
    <p>
     Dapoi u derby di sabbatu trà Aiacciu è Bastia, un tsunamì di cunnerie hà annigatu a Corsica.
    </p>
   </div>
   <div type="content">
    <p>
     U Sporting è l'ACA sò entrati in un chjam'è rispondi chì pare senza fine : da vede a cunferenza di stampa di u SCB è quella di l'AC Aiacciu. 
Dopu à Zahia chì sorte un libru per i zitelli, dopu à Jérôme Rothen chì piglia a difesa di u populu corsu., dopu à Véronique Genest chì si lancia in pulitica, l'attualità ci mostra ch'ellu si pò fà sempre peghju. 
In u tsunamì di cunnerie ch'ellu si pò sente dapoi u derby, a più bella hè siguramente questa quì : 
"Il ne suffit de s'autoproclamer Club de la Corse, encore faudrait-il respecter certaines valeurs, ce genre de comportements criminels ne font pas partie de notre culture !" 
L'odiu ci hè da i dui lati, i cumpurtamenti sò i listessi da i dui lati, tuttu u mondu aspetta una scusa per azzizzà u nemicu, ma ci vole quantunque à mustrà chì u culpèvule, hè l'altru. Ùn vi rammenta nunda ? 
Per quelli chì anu avutu a furtuna d'ùn micca avè micca cunnisciutu i chjam'è rispondi trà u MPA è a Cuncolta in l'anni 1993-1995, fidighjate puru u ducumentariu di Samuel Lajus "Génération FLNC". 
Disgraziatamente, certe volte hè bè d'ùn micca scurdassi di a nostra storia, di sapè per chì mumenti semu passati, è ciò chè no semu capaci di fà. 
Piantemu quandu cun tutte ste cunnerie ?
    </p>
   </div>
  </body>
 </text>
</TEI>
