<TEI>
 <teiHeader>
  <fileDesc>
   <titleStmt>
    <title>
     90% di a sciarcutteria corsa hè chinese
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/90-di-a-sciarcutteria-corsa-he-chinese_a1002.html"/>
     <date>
      Tue, 11 Jan 2011 08:51:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    90% di a sciarcutteria corsa hè chinese
   </head>
   <div type="excerpt">
    <p>
     90% di u lonzu nustrale hè "made in China". Di tutte e manere, tuttu u mondu si ne impippa di l'agricultura, allora...
    </p>
   </div>
   <div type="content">
    <p>
     Chì differenza ci hè trà un knacki è un lonzu cumpratu à u supermercatu ? 
Hè più bonu u knacki è almenu ellu si sà cum'ellu hè fattu. 
90 % de la charcuterie n'est pas fabriquée dans les règles de l'art titulava Corse-Matin l'altru ghjornu. Vi stona ? A nostra carne purcina vene in magiurità da u strangeru. Anch'ella, hè "made in China". 
A spiega un purcaghju orezzincu : « Ils achètent la viande en sachet de 25 kilos ! Ils la hachent, la salent, la poivrent et hop, une tête de maure sur l'étiquette. La matière première vient de Chine ou de Hollande. Au mieux, c'est la Bretagne, mais là-bas ils tuent les cochons trop tôt, ils sont pleins d'antibiotiques, la viande est molle et ils doivent ajouter un tas de nitrate pour la colorer ». Bon appitittu. 
S'è no cuntinuvemu cusì, u figatellu diventerà un'affare pè turisti, una scruccuneria cum'è u "saucisson d'âne". È perchè micca un "Quick Burger Corsican" cun pezzi di lonzu corso-asiaticu. 
In causa : una dumanda forte (cum'elli sò cuntenti i turisti di riparte cù a so rubaccia...), a difficultà di rispettà i criterii di l'AOC, a difficultà è u prezzu di fà qualcosa di qualità. Perchè strazià di fà qualcosa di bonu è d'autenticu quand'ellu hè cusì faciule di vende n'importa chè à u prezzu caru ? 
Campà in paese, campà d'agricultura o fà u pastore, quale hè u tontu chì hè prontu à sceglie sta via oghje quand'ellu si pò avè una piazza à u Cunsigliu Generale ? Eppò hè cusì faciule di vende un terrenu è di fà custruisce piuttostu ch'è di fà l'agricultore. 
A superfice di e terre agrìcule hè minacciata da a pressione immubiliare. Purtantu, si sà chì l'avvene hè à a cultura "sopr'à locu" pè risponde à a crise ambientale è ecunomica è suciale. Si sà avà ch'ellu ci vole à pruduce è manghjà lucale . 
Saria forse ora d'avè una vera riflessione è di metti i mezi di salvà l'agricultura è l'allevu in Corsica, nò ?
    </p>
    <p>
     Ùn ci hè chè da vede e riazzioni nant'à a pagina Facebook di a "charcuterie corse"... Ponu manghjà pulpette pè i cani, u risultatu hè u listessu. 
Si passa di cummentu :
    </p>
   </div>
  </body>
 </text>
</TEI>
