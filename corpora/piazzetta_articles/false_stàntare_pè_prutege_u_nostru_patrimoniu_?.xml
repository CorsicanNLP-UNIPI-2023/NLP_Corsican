<TEI>
 <teiHeader>
  <fileDesc>
   <titleStmt>
    <title>
     False stàntare pè prutege u nostru patrimoniu ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/False-stantare-pe-prutege-u-nostru-patrimoniu_a1084.html"/>
     <date>
      Wed, 20 Apr 2011 12:06:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    False stàntare pè prutege u nostru patrimoniu ?
   </head>
   <div type="excerpt">
    <p>
     Per prutege i siti archeològichi esiste a pussibilità di mette false stàntare invece di e vere. À quandu i falsi Corsi pè prutege i veri ?
    </p>
   </div>
   <div type="content">
    <p>
     L'infurmazione ci vene da u situ di Alta Frequenza : Jean-Claude Ottaviani, cunservatore di i musei di Corsica Suttana parla di l'idea di mette false stàntare è stazzone nant'à u situ di Cauria. 
U tempu, e cundizione metteò, l'umidità, ma dinù l'omi chì visitanu i siti mettenu i perìculu st'opere chì s'arruvinanu. Cunsequenza : i dissegni nant'à e stàntare si sfàssanu. Ùn parlemu mancu di i catini à pelu chì ballanu nant'à e stazzone... 
Iè, ci vole à sapella : u nostru patrimoniu archeològicu hè riccu, ma hè dillicatu. Anch'ellu hà bisognu d'esse rispettatu è prutettu. 
D'altronde, a sapiate chì u situ di Paddaghju, in u Sartinese, hè a più forte cuncentrazione di stàntare di u Mediterraniu ? Allora forse videremu da quì à pocu stàntare in plàsticu mentre chì e vere seranu à l'agrottu. 
È pè prutege i Corsi, forse metteremu dinù persunagi in latex, mentre chì i veri seranu à l'agrottu in e so riserve ?
    </p>
   </div>
  </body>
 </text>
</TEI>
