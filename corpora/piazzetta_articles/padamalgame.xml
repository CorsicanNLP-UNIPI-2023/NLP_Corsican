<TEI>
 <teiHeader>
  <fileDesc>
   <titleStmt>
    <title>
     Padamalgame
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Padamalgame_a2142.html"/>
     <date>
      Mon, 02 Feb 2015 10:53:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Padamalgame
   </head>
   <div type="excerpt">
    <p>
     Hè u ritrattu di u mese. L'Aiaccini anu dichjaratu u so amore pè a seria "Plus belle la vie". Ma ùn imbulighjemuli micca tutti.
    </p>
   </div>
   <div type="content">
    <p>
     L'Aiaccini anu dunque finitu per vutà vulenteri à Marcangeli, à una magiurità impurtante. Avemu capitu ch'elli eranu stufi di Tonton Simon, chì u putere usa. Ùn anu micca tenutu contu di e storie di cumbrincule, di false precure. Invece chì di e storie di parkings, sì. 
A demucrazia hà parlatu, i citatini anu fattu a so scelta è ùn ci hè nunda à dì. 
Ma ci hè un ritrattu chì hà suscitatu l'incumprensione è assai interrugazione :
    </p>
    <p>
     Parechji anu cridutu à un muntagiu Photoshop, ma nò. Stu ritrattu hè statu publicatu nant'à u contu twitter di France 3 Via Stella :
    </p>
    <p>
     L #Marcangeli serait élu avec 59.5 % des voix (résultats non définitifs). Nombreux partisans réunis devant permanence pic.twitter.com/YmtMYeF3E6
— France 3 Corse (@FTViaStella) 1 Février 2015
    </p>
    <p>
     Si ritrovanu i dui striscioni in prima pagina di Corse-Matin :
    </p>
    <p>
     Bon, digià, forse chì l'allusione à "Simu Charlie" hè appena esagerata. Ch'è no sappiamu, nimu hà mitragliatu a permanenza di Laurent Marcangeli à colpi di kalash. 
Ma chì pensà di stu striscione chì face riferenza à a seria tv "Plus belle la vie" ?
    </p>
    <p>
     U ritrattu vene da u contu Twitter di F3 Via Stella 
Ma ùn imbulighjemu micca tuttu. L'Aiaccini ùn sò micca tutti accaniti di "Plus belle la vie". Pensemu forte à quelli chì preferiscenu Breaking Bad, Gomorra, Magnum, A Famiglia Pastasciù è puru Derrick.
    </p>
   </div>
  </body>
 </text>
</TEI>
