<TEI>
 <teiHeader>
  <fileDesc>
   <titleStmt>
    <title>
     Criticone Test : avemu pruvatu "Compru in Corsu"
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Criticone-Test-avemu-pruvatu-Compru-in-Corsu_a2219.html"/>
     <date>
      Thu, 21 May 2015 21:42:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Criticone Test : avemu pruvatu "Compru in Corsu"
   </head>
   <div type="excerpt">
    <p>
     N'avete forse intesu parlà, hè natu Compru in Corsu, u primu annuariu di cummerci, artigiani è prufessione liberale cursòfuni. Ci hè un situ è un'appiegazione (gràtisi) è a scrizzione hè gràtisi. È si a lingua corsa diventava lingua di u pane ?
    </p>
   </div>
   <div type="content">
    <p>
     L'idea hè semplice : fà u censu di i cummerci è di l'artigiani chì parlanu corsu. Circate un panatteru, un caffè, un rivinderolu di giurnali chì parla corsu ? Ci site.
    </p>
    <p>
     U filmettu vi spiega tuttu :
Compru in Corsu from ID Pimento on Vimeo.
    </p>
    <p>
     Ma perchè micca dinù un'infirmieru, una "nounou" per i vostri ciucci, un prufessore di musica, un chinè o un architettu ?
    </p>
    <p>
     Ne parla ancu Jean-Vitus :
    </p>
    <p>
     Digià 130 cummerci / artigiani / prufessiunali è 200 impiegati scritti...
L'idea hè nata d'un cunstatu : quandu un cunniscite micca à qualchissia, quand'è vo entrate in un cummerciu scunnisciutu, a regula hè di parlà in francese "per chì tuttu u mondu capisca". 
Eh iè, ma fendu cusì più nimu parla corsu, è l'usu di a nostra lingua rincula. Quessa, tuttu ognunu l'averà rimarcata. 
U scopu hè dunque di riferenzà i cummerci cursòfuni per incuragisce è per prumove l'adopru di u corsu. Ci serà ancu un'appiccicatoghju (iè, cum'ellu ci hè quellu di u "Guide du Routard" o "nous n'acceptons plus les chèques à cause d'un trop grand nombre d'impayés").
    </p>
    <p>
     Lanciatu una settimana fà cun pochi mezi, Compru in Corsu pare suscità a curiosità... Ci sò digià più di 130 scritti (è 200 impiegati !) è nant'à a pagina Facebook si conta più di 2600 fans. 
Micca male nò ?
    </p>
    <p>
     (function(d, s, id) { var js, fjs = d.getElementsByTagName(s)[0]; if (d.getElementById(id)) return; js = d.createElement(s); js.id = id; js.src = "//connect.facebook.net/co_FR/sdk.js#xfbml=1&amp;version=v2.3"; fjs.parentNode.insertBefore(js, fjs);}(document, 'script', 'facebook-jssdk'));www.compruincorsu.comPrimu ripertoriu internaziunale d'intraprese induve si parla u corsu. Prufessiunali : Scrivite a...
Posted by Compru In Corsu on Marcuri 20 Maghju 2015
    </p>
    <p>
     Compru in Corsu passatu à u "criticone test" :
Di siguru, cum'è sempre in Corsica, ùn sò mancate e critiche (normale, hè u sport chì conta u più di licenziati ind'è noi). Compru in Corsu passerà u test di i criticoni ? 
Simu à paghjolu, hè segnu ch'è no simu cum'è indiani in casa nostra.  Iè. Quessa a sapiamu digià. È vidite altre suluzioni ? 
Cumu si pò verificà ch'elli sò veramente cursòfuni sti cummerci ?  U cummerciante chì si scrive dice u so livellu di corsu (principiante, cunfirmatu...) è un membre di CiC u chjama per validà a so scrizzione è verificà u livellu. U capite, site in brama d'amparà, ma ùn u parlate micca à a perfezzione ? Ùn face nunda, scrivitevi puru, dite ch'è vo site principiante. Serà precizata nant'à u situ è hè segnu ch'è vo vi primurate di a nostra lingua. 
Hè impussibule di riferenzà tutti i cummerci cursòfuni, sopr'à tutti in i cummerci induv'ellu ci hè assai persunale.  Hè precizata quand'elli ci sò parechji impiegati. Hè difficiule cù u turn over di i stagiunali d'avè un ritrattu precisu, ma sì u cummerciu s'hè scrittu, hè chì almenu un impiegatu parla corsu. 
Ils se gavent.  Innò, solu qualchì mecenu è appena d'aiuti anu permessu di lancià stu prugettu. I membri di l'associu sò benevulenti. È sì un ghjornu si puderà creà un impiegu (per valutà, assigurà u servizu, e messe à ghjornu ecc...), serà un male ? 
Discriminatoire.  È quellu chì vole parlà corsu, ùn hè discriminatu ? 
Fate travaglià i fresteri  L'appiegazione è u situ sò stati sviluppati da i giovani corsi di a sucetà www.corsica-developpement.fr, stanu in Muratu. 
C'est une manière d'exclure les non-corsophones  Quantu ci n'hè, Corsi è pinzuti in brama d'amparà a nostra lingua, chì dicenu ch'ellu ùn si trova lochi per parlà corsu à u cutitianu, per esercitassi ? Compru in Corsu hè dinù un arnese per pudè aiutà tutti quelli chì volenu amparà. 
Site lonzi  Per una volta ch'è no ùn aspettemu micca qualcosa da u Statu o di a CTC, è chè no femu da per noi... 
Sò ràncicu  Ùn ti ne fà, ùn ci hè nunda à pagà. A scrizzione di i prufessiunali, l'appiegazione è l'usu di Compru in Corsu sò gràtisi. 
È per una volta, seranu i cursòfuni à esse appena valurizati. Quessa dinù, serà un tortu ? 
L'arnese hè lanciatu. Avà tocc'à quelli chì a volenu di fallu campà, è di parlà corsu ogni ghjornu.
    </p>
    <p>
     Per seguità Compru in Corsu :
Situ web : http://compruincorsu.com  Pagina Facebook  Contu Twitter
    </p>
   </div>
  </body>
 </text>
</TEI>
