<TEI>
 <teiHeader>
  <fileDesc>
   <titleStmt>
    <title>
     Cumu si prununzia Schweinsteiger ? È Kranjcar ? È Kuyt ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Cumu-si-prununzia-Schweinsteiger-E-Kranjcar-E-Kuyt_a1825.html"/>
     <date>
      Wed, 11 Jun 2014 23:16:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Cumu si prununzia Schweinsteiger ? È Kranjcar ? È Kuyt ?
   </head>
   <div type="excerpt">
    <p>
     Ghjunghje u Mundial à u Brasile cù i so macciacci à a tv è u so Christian Jeanpierre chì stroppia i nomi. Hè per quessa ch'è no vi prupunemu una guida per prununzialli di manera curretta.
    </p>
   </div>
   <div type="content">
    <p>
     Noi a sapemu bè, i Francesi ùn sò tantu boni per e lingue strangere. Facenu 250 anni ch'elli massacreghjanu a nostra lingua è ch'ellu ùn ci hè mezu di falli capisce ciò ch'ellu hè un accentu tònicu. 
Ma noi non più, ùn semu tantu siguri di noi quand'ellu si tratta di prununzià i nomi di Bastian Schweinsteiger, Javier Mascherano, Niko Kranjčar o Dirk Kuyt. 
Ancu di grazia, i brasilianu pensanu à tuttu (ancu sì Platini li dumanda di chjodela appena). 
U giurnale spurtivu Globo prupone sta pagina, induve si pò stà à sente a prununzia ghjusta di qualchì nome di futbalori. 
Per quessa, anu dumandatu à parechji giurnalisti strangeri di prununzià in a so lingua i nomi di qualchì ghjucadore di u so paese. 
Ùn manca ch'è Jean Pruneta, ma per avà a Corsica ùn hè ancu qualificata per i mundiali.
    </p>
   </div>
  </body>
 </text>
</TEI>
