<TEI>
 <teiHeader>
  <fileDesc>
   <titleStmt>
    <title>
     Un ghjornu, ùn puderemu più bagnacci in u Mediterraniu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Un-ghjornu-un-puderemu-piu-bagnacci-in-u-Mediterraniu_a1129.html"/>
     <date>
      Tue, 05 Jul 2011 18:37:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Un ghjornu, ùn puderemu più bagnacci in u Mediterraniu
   </head>
   <div type="excerpt">
    <p>
     Mullizzu, urbanizazione sfrenata nant'à u liturale, battelli chì lampanu a so rubbaccia, turisimu incuntrullatu... Un raportu di u Senatu ci prevene chì u Mediterraniu hè in perìculu.
    </p>
   </div>
   <div type="content">
    <p>
     È sì u fattu di ciuttassi in u mare Mediterraniu diventerà un lussu chì i vostri figliulini ùn puderanu fà ? 
Un raportu di u senatore Courtaud chì u Mare Nostru hè in una situazione inchietante. 
Più ch'è u riscaldamentu climàticu, hè l'urbanizazione è a frequentazione troppu forte di u liturale chì minaccia l'ambiu. In 30 anni, a pupulazione in bor' di mare hè crisciuta di 50%, senza chì l'infrastrutture di trattamentu di l'acque brutte seguitinu. Peghju : sta pupulazione duveria cresce di 41% à l'orizonte 2025. 
È ùn parlemu mancu di a pressione turìstica... 
D'altre inchieste avianu dimustratu chì i pesci eranu pieni di materie plàstiche è ch'elli ci sò pienu di piccule partìcule chìmiche, resti di creme pè u sole è di medicine... 
Tuttu quessa hè di siguru un dannu pè a biodiversità di u mare. Quand'ellu si sà chì u Mediterraniu hè à metà chjosu è ch'ellu ci vole un seculu pè rinnuvellà l'acque, ci hè da trimà per l'avvene. 
Ma bon, tantu ch'ellu face prò à l'ecunumia, chì l'urbanizazione è u turìsimu mal pensati di tutte e manere "iè ma capisci, ça va créer des emplois", tuttu và bè...
    </p>
   </div>
  </body>
 </text>
</TEI>
