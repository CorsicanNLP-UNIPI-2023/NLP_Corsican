<TEI>
 <teiHeader>
  <fileDesc>
   <titleStmt>
    <title>
     Bettunizazione : in Sardegna dinù
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Bettunizazione-in-Sardegna-dinu_a1811.html"/>
     <date>
      Fri, 16 May 2014 15:36:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       E-news-a-l-accorta
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Bettunizazione : in Sardegna dinù
   </head>
   <div type="content">
    <p>
     Isule surelle, ancu in u scempiu urbanisticu è in a bettunizazione. 
U giurnale La Nuova Sardegna face casu d'un bellu prugettu d'incimentizazione di 120 ettari nant'à a cummuna di Palau, in Gallura. 
C'eranu suspetti di scruccuneria in stu prugettu di "maxi-lottizzazione". Dop'à un annu d'inchiesta, 54 persone sò state messe in causa : vinditori, acquistadori, prumutori immubiliari, trafficoni è bettunizadori. Si trattava di fà custruisce nant'à terre distinate à l'agricultura. 
Forse, quallà dinù, un passiunatu di parpaing averà dettu chì "on va pas laisser que du maquis à nos enfants". 
In Corsica cum'è in Sardegna, a pressione immubiliare hè sempre cusì forte nant'à u liturale. È cum'ella hè longa a cumpagnia di quelli chì preferiscenu u cimentu à a virdura...
    </p>
   </div>
  </body>
 </text>
</TEI>
