<TEI>
 <teiHeader>
  <fileDesc>
   <titleStmt>
    <title>
     Cunniscite "L'Internationale" in corsu ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Cunniscite-L-Internationale-in-corsu_a2418.html"/>
     <date>
      Mon, 30 May 2016 11:13:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Cunniscite "L'Internationale" in corsu ?
   </head>
   <div type="excerpt">
    <p>
     Iè, esiste un'adattazione di "L'Internationale", u cantu rivuluziunariu diventatu innu di l'operai è di a lotta di classe. Hè l'opera di Carlu Santoni, in l'anni 70. Sta versione riesce a prova d'annerbà à tempu u MEDEF è certi cummunisti nustrali à quale a lingua corsa ùn piace tantu...
    </p>
   </div>
   <div type="content">
    <p>
     U MONDU ROSSU 
(traduzzione Carlu Santoni) 
Aiò tutti li galeriani  Di a miseria è di a fame  U terramotu hè per dumane  Di a raghjò sentiti i chjami  Di ciò chì fù chjudimu la porta  A quistione hè d’esse è di fassi  Hè ora ch’eddu ci si sorti  Schjavi, bisogna d’arrizzassi. 
Oghje ognunu s’hè mossu  È ci tocca à luttà  Versu un mondu rossu  Marchja l’umanità 
Intuppemu l’armi à i stazzoni  Travaddatori aiò aiò  Caccemu fora i patroni  È vultemuli à capu inghjò  Ci levanu i nostri stanti  Vint’à spiguli di sudori  Dumane hè u sole davanti  Ùn ci serà più predatori 
Fucili à l’aria o suldati  Mandemu à spassu l’ufficiali  S’eddu ci vole cartucciati  Sianu pè li generali  Ùn abbiamu duminatori  Nè rè nè imperatori  Cumandi ùn lascemu piglià  Un solu diu : Libertà
    </p>
   </div>
  </body>
 </text>
</TEI>
