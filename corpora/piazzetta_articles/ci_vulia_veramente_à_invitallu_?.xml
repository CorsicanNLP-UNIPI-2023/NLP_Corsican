<TEI>
 <teiHeader>
  <fileDesc>
   <titleStmt>
    <title>
     Ci vulia veramente à invitallu ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Ci-vulia-veramente-a-invitallu_a2021.html"/>
     <date>
      Wed, 12 Nov 2014 11:28:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Ci vulia veramente à invitallu ?
   </head>
   <div type="excerpt">
    <p>
     I sìmbuli sò impurtanti è questu quì hè forte : Christophe Barbier serà in Bastia per una pezza di teatru, à u festivale Arte Mare. Serà fattu "citatinu d'onore" ?
    </p>
   </div>
   <div type="content">
    <p>
     Ah i cunniscimu per core quelli chì anu avutu a bunissima idea di fà vene à Barbier è i sentemu da quì : "ouais mais tu comprends, le but de l'art est de provoquer" è altre cunnerie cum'è u sempiternu "il faut s'ouvrir un peu". 
Iè ci vole à apresi ancu à quelli chì c'insultanu è ci mettenu fora. 
Perchè ùn hè micca una magagna : Christophe Barbier serà in Bastia u 15 nuvembre per una pezza di teatru, "Le Souper", induve face a messa in scena è ghjoca un rollu. È forse pigliassi un pattone ? 
Iè, Christophe Barbier, u pruvucatore lisciu è pettinatu chì si crede grande editurialistu serà in Bastia, è ùn hè mancu un culpacciu di Zuccarelli è Riolacci ! 
A Corsica l'hà sempre datu assai inspirazione, hè ellu chì ci dicia : 
"Il faut poursuivre tous ceux qui refusent de témoigner et dont on sait qu'ils savent quelque chose, qui ont vu quelque chose. Il faut combattre l'omerta en disant que ne pas témoigner témoigner c'est déjà avoir un pied dans le crime". Tutti culpèvuli ! 
Iè, Barbier, l'amicu di l'avvicinanza trà i populi, chì ci ricunnosce una qualità : "la violence est dans les gènes, elle est culturelle" è chì parla ancu di "défaut génétique de la Corse". 
Iè, Barbier, quellu chì hà suluzione pè a crisa di l'immubiliare : mette i Corsi fora : "Dire à ceux qui sont nés dans une région, qu’il faut peut-être qu’ils aillent découvrir le monde et que si l’immobilier est un peu trop cher là où est né et bien c’est l’occasion d’aller s’installer ailleurs (…) s’enrichir et revenir au pays à ce moment là avec les moyens d’acheter". Sì poveru ? Trippa per tè, vai è stallati in un studio in Seine-Saint-Denis per apreti nant'à u mondu è lascia a to piazza à i ricchi strangeri chì anu a muneta. 
Per cunclude : "qu'on ne nous refasse pas le coup du peuple corse", dicia à Corse-Matin in u 2008 : "Ce qui me désole, c'est qu'une minorité ait pu longtemps prospérer sur le terreau d'une sorte de repli collectif obéissant à une forme de culture désuète." 
Felicitazione dunque à quelli chì anu avutu sta bunissima idea. S'ella era pè fà parlà, hè riesciuta. Hè u casu nant'à internet è i forums. 
Ma "le souper" certe volte pò arregà u vòmitu. Sì Barbier si face tribbià, diceranu "avete vistu, in Corsica semu sempre à i tempi di l'oscurantisimu" è si presenteranu cum'è vittime. S'ella si passa bè, ci spiegheranu chì a Corsica hè infine pacificata. 
È mentre chì u tappettu rossu serà cacciatu pè riceve stu carnavale, ch'ellu serà accoltu di a più bella di e manere, u populu corsu cuntinuveghja di strazià. 
Allora d'accordu, a prugramazione 2014 di u teatru di Bastia dà una piazza impurtante à spetàculi corsi, à u cuntrariu di u centru culturale di Biguglia per esempiu (mancu una pezza di teatru in corsu... perchè ?). 
Muralità : sì Barbier si piglia una concia, trippa !
    </p>
   </div>
  </body>
 </text>
</TEI>
