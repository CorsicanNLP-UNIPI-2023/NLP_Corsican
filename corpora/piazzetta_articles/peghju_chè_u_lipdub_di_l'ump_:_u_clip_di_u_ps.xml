<TEI>
 <teiHeader>
  <fileDesc>
   <titleStmt>
    <title>
     Peghju chè u lipdub di l'UMP : u clip di u PS
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Peghju-che-u-lipdub-di-l-UMP-u-clip-di-u-PS_a1257.html"/>
     <date>
      Fri, 27 Jan 2012 09:34:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Peghju chè u lipdub di l'UMP : u clip di u PS
   </head>
   <div type="excerpt">
    <p>
     Trà a Macarena, Las Ketchup è a tecktonik, eccu u gestu di campagna di François Hollande.
    </p>
   </div>
   <div type="content">
    <p>
     V'arricurdate di l'orrìbile lipdub di l'UMP ? Pensavamu tutti ch'ellu era impussibule di fà peghju. 
Ebbeh nò, a squadra di campagna di François Hollande hà trovu mezu d'esse ancu più ridìculu. Anu battizatu stu cosu "le geste de ralliement de François Hollande". 
Ùn si sà micca ciò ch'ellu significheghja, ma i puveretti di Gérard Darmon, Benjamin Biolay, Harlem Désir o ancu u disgraziatu di Jack Lang si ritrovanu in stu scumpientu di u net. Da vede quì. 
I corci. 
Speremu chì a campagna di e legislative corse serà cusì ricca. À quandu u "gestu di campagna" di Jean-Christophe, Camillù, Sauveur, Gilles, Simon o Jean-Jean ?
    </p>
    <p>
     Le changement, c'est maintenant: le signe de... par francoishollande
    </p>
    <p>
     Serà forse a canzona di Las Ketchup, Asereje chì hà datu l'ispirazione à l'autori ?
    </p>
    <p>
     O forse a curegrafia di a Macarena ?
    </p>
    <p>
     O u haka neozelandese ?
    </p>
    <p>
     O ancu a canzone di u gruppu The Bangles, Walk like an Egyptian ?
    </p>
   </div>
  </body>
 </text>
</TEI>
