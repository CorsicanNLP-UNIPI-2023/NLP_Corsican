<TEI>
 <teiHeader>
  <fileDesc>
   <titleStmt>
    <title>
     Et qui on est ? I più poveri di Francia
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Et-qui-on-est-I-piu-poveri-di-Francia_a2568.html"/>
     <date>
      Sat, 25 Mar 2017 16:51:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Et qui on est ? I più poveri di Francia
   </head>
   <div type="excerpt">
    <p>
     Ciò chì hè bè cù a miseria, hè ch'ellu ci n'hè per tutti. Passanu l'anni è impeghjurisce a situazione ecunumica è suciale di a Corsica. Bastanu ste trè carte di L'Atlas du chômage en France di Le Monde per capiscela.
    </p>
   </div>
   <div type="content">
    <p>
     A miseria a più forte di Francia
14% di a pupulazione di Francia campa cun menu di 1000 € à mese. 
In Corsica ne semu à 20,4 % di a pupulazione. Cù u record naziunale pè a zona di Ghisunaccia - Aleria : 25,2 %. 
Cummentu di Le Monde : 
En Corse, d'autres problématiques sont à l'oeuvre, d'après une étude réalisée par la collectivité -territoriale : précarité liée à la saisonnalité de l'emploi dans plusieurs secteurs importants de l'économie insulaire -(tourisme, BTP, agriculture) ; conditions de vie difficiles des personnes âgées isolées, notamment en milieu rural ; pauvreté des enfants et des jeunes, y compris des jeunes travailleurs en milieu urbain.
    </p>
    <p>
     I rivenuti i più bassi
In Corsica i rivenuti sò frà i più bassi di Francia. È u scartu trà i più ricchi è i più poveri hè ancu più impurtante ch'è in altrò. A sucetà corsa hè a più inegualitaria.
    </p>
    <p>
     I giovani fora
Altra infurmazione spaventosa : hè in Corsica chì a ghjuventù hè a più squalificata. Ciò chì in francese si chjama "décrochage scolaire" sò i giovani esciuti da u sistema sculare senza diplomu o qualificazione. Ci hè una grande disparità segondu l'accademie : 19% di i 15-24 anni per quella di Rennes, 33% per quella di Montpellier. 
In Corsica ne semu à 36,5%. È si colla à... 41% pè a zona di Sartè - Prupià. 
Più d'un terzu di a ghjuventù corsa principia a so vita senza grande sperenza di fanne qualcosa. Hè l'indicatore u più spaventosu d'una sucetà malata di manera prufonda.
    </p>
    <p>
     Dati : Le Monde / INSEE
    </p>
   </div>
  </body>
 </text>
</TEI>
