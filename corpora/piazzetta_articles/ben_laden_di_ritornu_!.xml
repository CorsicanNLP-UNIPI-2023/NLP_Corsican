<TEI>
 <teiHeader>
  <fileDesc>
   <titleStmt>
    <title>
     Ben Laden di ritornu !
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Ben-Laden-di-ritornu-_a1110.html"/>
     <date>
      Sat, 04 Jun 2011 19:17:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Ben Laden di ritornu !
   </head>
   <div type="excerpt">
    <p>
     Un inglese hà avutu a surpresa di vede a faccia di Ben Laden... nant'à un pezzu di pane imbrustulitu.
    </p>
   </div>
   <div type="content">
    <p>
     Sì ancu i grille-pain cummencianu à ridesine di noi, semu freschi. 
A storia si passa in Inghilterra induve un omu hà avutu a surpresa di vede a faccia d'Ussamà sorte nant'à a fetta di pane ch'ellu avia messu à imbrustulisce. 
Hè vera chì nant'à u ritrattu si ricunnosce bè a chigna di l'ex-capimachja d'Al-Qaida... ma forse ci serà statu un colpu di Photoshop ? 
Fate quantunque pianu a matina quand'è vo utilizate u vostru grille-pain (d'altronde, cumu si pò dì grille-pain in corsu ? Lasciate e vostre pruposte in cummentu). 
Imaginate, allora ch'è vo site azezu, in ritardu è micca discitatu, ch'elle ponu esce da u vostru apparechju e facce d'Emile Zuccarelli, di Ghjuvancristofanu Angelini, di Marcel Francisci o di Paul Quastana... 
Iè, fate pianu. U vostru grille-pain hè forse un magagnone.
    </p>
   </div>
  </body>
 </text>
</TEI>
