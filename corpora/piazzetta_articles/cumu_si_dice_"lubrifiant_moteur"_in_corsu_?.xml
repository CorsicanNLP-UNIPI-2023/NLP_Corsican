<TEI>
 <teiHeader>
  <fileDesc>
   <titleStmt>
    <title>
     Cumu si dice "lubrifiant moteur" in corsu ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Cumu-si-dice-lubrifiant-moteur-in-corsu_a1394.html"/>
     <date>
      Thu, 09 Aug 2012 09:42:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Cumu si dice "lubrifiant moteur" in corsu ?
   </head>
   <div type="excerpt">
    <p>
     A lingua corsa in i media è à a scola avanza pianu pianu... è in i cummerci ?
    </p>
   </div>
   <div type="content">
    <p>
     Trè anni fà aviamu lanciatu una campagna pè a cursizazione di i nomi di marche. 
Monsieur Propre diventava Sgiò Pulitu, Jacques Vabre diventava Ghjacumu Vabre è Canard WC si trasfurmava in Ànatra WC. 
Ma à dilla franca, in a nostra sucetà di cunsumazione, a lingua corsa ùn c'entre micca, o pocu. 
L'insegna di stazioni d'essenza Vito s'hè ingagiata à prumove a visibilità di a lingua corsa in a so intrapresa (publicità, insegne, messagi nant'à u rispunditore...). Hè stata a prima à firmà a càrtula di a lingua. 
Hè cusì chì i prudutti cummercializati da sta marca sò diventati bislingui, cum'è i so lubrificanti pè mutori. 
A prumuzione di a lingua corsa passa dinù pè quessa. Allora cummercianti, muvìtevi ! Qualessa serà a prussima sucetà à fà stu sforzu ?
    </p>
   </div>
  </body>
 </text>
</TEI>
