<TEI>
 <teiHeader>
  <fileDesc>
   <titleStmt>
    <title>
     2010 : vutate pè u catinu di l'annu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/2010-vutate-pe-u-catinu-di-l-annu_a975.html"/>
     <date>
      Sun, 19 Dec 2010 23:43:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    2010 : vutate pè u catinu di l'annu
   </head>
   <div type="excerpt">
    <p>
     Catinu : (nom masculin) pot de chambre, vase de nuit ; imbécile, niais.
    </p>
   </div>
   <div type="content">
    <p>
     U giurnale 24 Ore vi prupone di vutà per a persunalità di l'annu. Nant'à A Piazzetta vi prupunemu di vutà per u peghju di l'annu. In u 2008 avete vutatu pè Christian Clavier. Pè l'annu 2009 hè statu Paul Giacobbi à vince. È pè l'annu 2010, quale serà ricupensatu ? 
Pudete vutà cù u sundagiu nant'à a pagina d'accogliu è prupone d'altri nomi in i cummenti. Vi ramintemu chì a froda hè autorizata. Eccu i candidati : 
Paul Giacobbi : normale chì u tenente rimetta u so titulu in ghjocu...  L'Equipe de France : a mutineria di Knysna, Domenech, Escalette, Anelka...  Ange Santini &amp; Camillou : u tercanu di a bettunizazione è quellu chì hà fattu di Portivechju un spavechju. Sò stati elli i sceffi di a peghju diritta di a storia di a Corsica.  Facebook : Mark Zuckerberg hà inventatu u più grande fisciè di RG di u mondu, è tuttu ognunu hè cuntentu.  Jean-Jean di Pappà : u pistunatu u più celebre di Corsica hà trova a so piazza à l'ADEC  Paul u polpu : tuttu ciò ch'ellu si ritene d'una cuppa di u mondu hè un molluscu  U Sporting : ci hà faticatu talmente in u 2010 (macciacci, falata, Hazdibegic, DNCG, suvvenzione...) u peghju hè chì ci avemu ancu cridutu !  Jean-Jacques Panunzi per a so cacciata contr'à a lege liturale...  Antoine Giorgi : per a so cacciata nant'à e residenze segundarie.  EDF : per a custruzzione di l'unica centrale à u fiul pisivu d'Auropa  Stéphanie Grimaldi &amp; Marcel Francisci : perchè l'UMP hà scupertu in u 2010 l'esistenza di u populu corsu... Cursisti è sarkuzisti, ci cridite voi ?  Frédéric Thiriez  : perchè ùn ci la feranu mai à tumbà u Sporting  A FCPE : per u ritornu di l'anti-lingua corsa  I naziunalisti mous : perchè ci faticanu  I naziunalisti duri : perchè ci faticanu dinù  U Quick di Furiani : ch'avemu fattu pè merità què ?  A DDISS di u Cunsigliu Generale : per i 300.000 eurò di preservativi...  Anne-Marie &amp; Paul Natali : arricurdatevi, e cicculate ind'è Sarkozy, è a famosa "rue des castors" in U Borgu, scusate, Borgaux...  Mafioz : a seria chì hè peghju ch'è Derrick 
Averiamu pussutu aghjustà à : 
Frédéric Lefebvre per a so cacciata "les Corses, c'est des Gaulois", Valérie Pécresse per a so "blague sur les Keurses", Franck Ribéry per andà à u caboulot, Quellu chì hà inventatu l'apéro géant, u vuvuzela, Jacques Séguéla, Bernard Tapie, Liliane Bettencourt  &amp; François-Marie Banier, è di siguru quelli di A Piazzetta. 
Avà tocca à voi !
    </p>
   </div>
  </body>
 </text>
</TEI>
