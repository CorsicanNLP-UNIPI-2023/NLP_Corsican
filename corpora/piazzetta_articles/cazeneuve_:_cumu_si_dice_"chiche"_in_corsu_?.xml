<TEI>
 <teiHeader>
  <fileDesc>
   <titleStmt>
    <title>
     Cazeneuve : cumu si dice "chiche" in corsu ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Cazeneuve-cumu-si-dice-chiche-in-corsu_a2150.html"/>
     <date>
      Sun, 08 Feb 2015 12:56:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CUMU-SI-DICE
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Cazeneuve : cumu si dice "chiche" in corsu ?
   </head>
   <div type="excerpt">
    <p>
     In viaghju in Corsica, Bernard Cazeneuve hà dettu "chiche" à a cullettività territuriale unica. È hà aghjustatu "mais ce n'est pas une expression corse". Aiutemulu.
    </p>
   </div>
   <div type="content">
    <p>
     "Une collectivité territoriale unique, nous vous disons chiche ! Mais ce n'est pas une expression corse..." 
Hè cusì chì u ministru di l'internu, Bernard Cazeneuve, hà rispostu à l'interrugazioni di l'eletti di a CTC. Da ascultà nant'à RCFM :
    </p>
    <p>
     Hè vera, "chiche" ùn esiste micca in corsu. Cumu traduce sta spressione allora ? 
Forse "focu à a ceppa !" o "a ci pruvemu ?" o ancu "scumetti !" è "scumettemu ?" 
S'è vo avete megliu cum'è traduzzione, aghjustate un cummentu. 
Ma ùn avendu mancu una parolla pè a lingua corsa (è u votu di a CTC nant'à a cuufficialità) è u statutu di residente (purtantu ci hè statu un votu di l'assemblea di Corsica...), hà sopr'à tuttu dettu "zitti !" o "baccalà". 
D'altronde, i più felici dop'à sta visita ministeriale, sò stati i cunservatori. 
Tè, ci face pensà à un dissegnu di Dominique Fumaroli ch'è no avemu vistu in a mostra The Mostra :
    </p>
   </div>
  </body>
 </text>
</TEI>
