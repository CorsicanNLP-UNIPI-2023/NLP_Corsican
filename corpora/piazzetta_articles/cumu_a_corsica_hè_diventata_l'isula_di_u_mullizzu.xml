<TEI>
 <teiHeader>
  <fileDesc>
   <titleStmt>
    <title>
     Cumu a Corsica hè diventata l'isula di u mullizzu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Cumu-a-Corsica-he-diventata-l-isula-di-u-mullizzu_a2261.html"/>
     <date>
      Wed, 23 Sep 2015 12:52:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Cumu a Corsica hè diventata l'isula di u mullizzu
   </head>
   <div type="excerpt">
    <p>
     Tallone, Prunelli, Vicu, Vighjaneddu... Ci hè vulsutu à aspettà chì a situazione sia bluccata per chì l'opinione s'interessi infine à a quistione di u trattamentu di e rumenzule in Corsica. Avà ci hè urgenza.
    </p>
   </div>
   <div type="content">
    <p>
     1. I ruminzulaghji "salvatichi"
In u 2011, A Piazzetta publicava un articulu intitulatu Visitate i ruminzulaghji di Corsica. 
È dapoi ? Hè peghju. 
Quantu sò e cummune di Corsica senza u so ruminzulaghju salvaticu, i so pneus in a natura, i so "gravats" lampati in bor di strada ?
    </p>
    <p>
     2. 300.000 tone di mullizzu à buzeffu
A Corsica pruduce 300.000 tone di rumenzule à l'annu. Chì fà ? Ci vole à l'interrà ! Iè hè a sola suluzion ch'è no avemu trovu. Trippa per l'ambiu è per e generazione future. Hè quant'à spazzà a polvera è à mettela sott'à u tappettu. 
Semu rispunsevuli, neh ? Et qui on est !
    </p>
    <p>
     Sin'avà, ùn a sapia nimu. Ma oghje passemu appena à a risa. 
Fidighjate u sughjettu di u JT di France 2 :
    </p>
    <p>
     Trent'anni di scelte pessime, d'assenza d'ambizione, di nisuna visione à longu andà. 
France 2 : La Corse submergée de déchets  Le Parisien : La Corse, l'île aux déchets
    </p>
    <p>
     3. Cumu si dice "tri sélectif" in corsu ? Ùn si dice micca, ùn esiste micca
A media aurupeana di a "trascelta" di u mullizzu hè di 39%.  Ghjunghjemu à 80% in certe regione (Alsazia, Lumbardia...)  In Alemagna a media hè di 64%.  Falemu à 30% di media in Francia. 
In Corsica ne semu... luntani : 10% d'appressu à Zeru Frazu, 20% d'appressu à u Syvadec Un fiascu !
    </p>
    <p>
     Ritrattu : pagina FB code"Chì tanti déchetteries"
    </p>
    <p>
     4. "Chì tanti déchetteries"
"I Corsi sò attaccati à l'ambiu è à a difesa di a natura". 
Iè, s'è vo ne site sempre cunvinti, andate à vede a strasordinaria galleria di ritratti di a pagina Facebook "Chì tanti déchetteries". 
I porci ùn sò micca sempre i turistacci è i pumataghji.
    </p>
    <p>
     5. Un business
U trasportu, u trattamentu di mullizzu hè un'attività d'avvene. Parechji l'averanu capita : hè un mercatu di 30 milioni d'euri à l'annu. 
Tè ? Hè u mumentu di turnà à vede u filmettu d'Antoine Albertini per France 3 Corse : "Poubelles business", banditisme et traitement des déchets"
    </p>
    <p>
     6. Corsi Sempri Cunsummatori
Eccu ciò ch'ellu scrive Le Parisien : 
"Manque d'infrastructures, multiplication des constructions et des déchets accompagnant les chantiers et consommation à outrance encouragée par la présence dans l'île du plus grand nombre de supermarchés de France par tête d'habitant n'aident pas à améliorer la situation." 
Hè detta.
    </p>
    <p>
     7. "Zeru frazu" ?
Allora chì suluzione di pettu à tuttu què ? 
Forse ci vuleria à interessacci à ciò ch'ellu dice u cullettivu Zeru Frazu. Seguitate a pagina Facebook. 
L'idea hè ch'ellu si pò fà calà a quantità di rumenzule mettendu in ballu suluzione semplice, chì e suluzione pruposte sin'avà sò veri scumpienti (incinérateur, TMB...). 
Avà tocca à noi.
    </p>
   </div>
  </body>
 </text>
</TEI>
