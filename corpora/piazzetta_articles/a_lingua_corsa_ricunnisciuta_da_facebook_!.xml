<TEI>
 <teiHeader>
  <fileDesc>
   <titleStmt>
    <title>
     A lingua corsa ricunnisciuta da Facebook !
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-lingua-corsa-ricunnisciuta-da-Facebook-_a2047.html"/>
     <date>
      Mon, 01 Dec 2014 23:34:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A lingua corsa ricunnisciuta da Facebook !
   </head>
   <div type="excerpt">
    <p>
     Utilizà Facebook in lingua corsa, serà da quì à pocu pussibule. Mark Zuckerberg hè d'accordu è hà apertu u spaziu di traduzzione in corsu.
    </p>
   </div>
   <div type="content">
    <p>
     U messagiu hè statu publicatu nant'à a pagina officiale di a squadra di traduzzione di u gigante di l'internet :
    </p>
    <p>
     U corsu hè dunque a 125esima lingua ricunnisciuta da u situ chì conta circa una miliarda è mezu d'utilizatori. 
Ma nanzu di pudè cliccà, likà, chjachjarà è fidighjà videò di ghjatti in lingua corsa nant'à Facebook, ci vulerà à lanciassi in un travagliu di traduzzione maiò. 
Perchè sì Facebook hè statu d'accordu per apre u spaziu di traduzzione  in lingua corsa, u travagliu ferma à fà. 
C'era una dumanda forte (a pagina FB in corsu hà più di 6000 fans), è hè a Fundazione di l'Università chì hà fattu e prime dimarchje. Ci hè vulsutu à cuntattà è cunvince l'intrapresa americana è principià a traduzzione. 
I più azezi diceranu ch'ellu ùn ghjova à nunda. Ma almenu ricunnisceranu chì a sìmbolica hè forte : un gigante di l'internet, una di e più grande marche mundiale ricunnosce a lingua corsa. 
Ma u più duru ferma à fà. Hè un travagliu cullaburativu, tuttu ognunu pò participà. Alè, avà tocc'à voi ! 
Per principià a traduzzione, ci vole à andà quì.
    </p>
    <p>
     Publicatu u 01/12/2014 à 8h22  Messu à ghjornu u 01/12/2014 à 23h34
    </p>
    <p>
     St'articulu hè statu traduttu nant'à u situ Ampargu a lingua corsa.
    </p>
   </div>
  </body>
 </text>
</TEI>
