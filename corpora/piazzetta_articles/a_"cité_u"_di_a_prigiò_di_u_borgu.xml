<TEI>
 <teiHeader>
  <fileDesc>
   <titleStmt>
    <title>
     A "cité U" di a prigiò di U Borgu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-cite-U-di-a-prigio-di-U-Borgu_a1177.html"/>
     <date>
      Sat, 01 Oct 2011 16:18:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A "cité U" di a prigiò di U Borgu
   </head>
   <div type="excerpt">
    <p>
     Pè Sauveur Gandolfi-Scheit, e cellule di a prigiò s'assumiglianu à e stanze universitarie.
    </p>
   </div>
   <div type="content">
    <p>
     A situazione à a prigiò di U Borgu ùn hè micca faciule. Ci sò stati parechji incidenti è mumenti di tensioni. U persunale si lagna di e cundizioni di travagliu, i ditenuti elli si lagnanu di e cundizione di vita. Ancu Gilbert Casanova l'avia detta à u ministru di a ghjustizia, qualchì mese fà durante una visita di U Borgu. 
Allora, u deputatu Sauveur Gandolfi-Scheit hè andatu à visità a prigiò, anch'ellu (da leghje in Corse-Matin). 
Nant'à RCFM, hà dichjaratu chì : "On a visité les cellules, ça me faisait penser aux chambres universitaires, je trouve que c'est correct pour le moment. Il ne faut pas dire que c'est merveilleux, mais il y a un label de la prison de Borgo, c'est correct..." 
Duie infurmazioni in sta dichjarazione : Sauveur Gandolfi-Scheit hà veramente un gattivu ricordu di e so annate passate à l'università. Serà statu traumatizatu ? 
Segondu insignamentu : postu chì i prezzi di l'immubiliare flambanu, ch'è vo ùn pudete più cumpravvi un alloghju, perchè ùn vi pigliate micca una piccula stanza à a "cité U" di a prigiò di U Borgu ?
    </p>
   </div>
  </body>
 </text>
</TEI>
