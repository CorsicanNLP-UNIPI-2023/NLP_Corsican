<TEI>
 <teiHeader>
  <fileDesc>
   <titleStmt>
    <title>
     Ùn ci hè omu chì sia un'isula (puru s’ellu hè isulanu)
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Un-ci-he-omu-chi-sia-un-isula-puru-s-ellu-he-isulanu_a2740.html"/>
     <date>
      Mon, 01 Oct 2018 15:25:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Ùn ci hè omu chì sia un'isula (puru s’ellu hè isulanu)
   </head>
   <div type="excerpt">
    <p>
     "Nul homme n’est un île", hè un filmu ducumentariu chì viaghja da a Sicilia à l’Alpe. Ci presenta unepochi di sperimenti in agricultura o architettura è ci porta à pensà chì a ricerca di u bè cumunu, u rispettu di i lochi, di a natura è di i paisaghji puderianu esse un'alternativa felice.
    </p>
   </div>
   <div type="content">
    <p>
     U filmu di Dominique Marchais tratta di i nostri tempi ma ci rammenta chì in la storia d’altri omi avianu listesse primure è listesse speranze. 
U filmettu di prisentazione :
    </p>
    <p>
     U titulu di u filmu hè ricacciatu d’un puema di John Donne (scrittu in u 1624) chì chjamava à a sulidarità. Eccu una traduzzione casana. 
Ùn ci hè Omu chì sia un'isula, un Tuttu cumplettu in sè stessu, ognunu hè un pezzu di u cuntinente, a parte di un inseme. Sì u mare si para a minima tolla di terra, l’Auropa sana hè amminurita [...] A morte d’un omu mi sminuisce perchè appartengu à l’Umanità. Allora ùn mandà à nimu à dumandà per quale serà chì u murtoriu sona. Sona per tè. 
Una lettura in talianu :
    </p>
    <p>
     U filmu hè dinù ispiratu d’un affrescu allegòricu (compia in u 1339) di Ambroggio Lorenzetti chì si trova in Sienna è chì face u paragone trà l’effetti di u guvernu bonu è quelli di u gattivu. Un affarone !
    </p>
    <p>
     Pudete fidighja stu filmettu da scopre stu capu d’òpera https://bit.ly/2kKUGkO L’Allegoria di u bonu guvernu  nant’à a Google arts https://bit.ly/2JfQBzC
    </p>
    <p>
     Pudete fidighja stu filmettu da scopre stu capu d’òpera :
    </p>
    <p>
     L’Allegoria di u bonu guvernu  nant’à a Google arts. 
Puntellatu da dui capilavori, modestu è calmu, u travagliu di Dominique Marchais ci mostra (pian'pianinu !) ghjente sulidaria chì travaglia di tale manera chì tutta a cummunità ne prufitti : l’aranci o e banane (iè, iè ci sò e banane in Sicilia) sò belli è boni, i manuali sò pagati cum’è ci vole, e ghjalline sò felice, a terra hè rispettata, l’intelligenza culletiva hè valurizata. 
Ok, ok serà pocu è nunda, ma quellu esempiucciu ci rinfranca : l’alternative esistenu in parechji duminii chì s’assumiglianu di più à l’antica Terra di u Cumunu ch’è à a tuntìa trepidante di Wall Street. 
U altra prisentazione di u filmu :
    </p>
   </div>
  </body>
 </text>
</TEI>
