<TEI>
 <teiHeader>
  <fileDesc>
   <titleStmt>
    <title>
     A vittoria è dopu ? Paragone trà duie isule purtate da i naziunalisti
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-vittoria-e-dopu%C2%A0-Paragone-tra-duie-isule-purtate-da-i-naziunalisti_a2316.html"/>
     <date>
      Mon, 21 Dec 2015 00:18:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A vittoria è dopu ? Paragone trà duie isule purtate da i naziunalisti
   </head>
   <div type="excerpt">
    <p>
     A Martinica hà elettu un presidente indipendentistu, Alfred Marie-Jeanne. Hè dinù u deputatu, è hè statu presidente di a regione trà u 1998 è u 2010.
    </p>
   </div>
   <div type="content">
    <p>
     Allora chì i puliticanti francesi ùn provanu mancu à spenghje u focu accesu da i risultati di Marine Le Pen (guasi sette milioni di voti), allora chì a manca s’annega poc’à pocu, è chì a dritta hè malata è scumpertuta, u tredeci di dicembre scorsu dui isulotti anu decisu di piglià una strada sfarente. Duie isule anu sceltu l’uzzione “naziunalista” ma aversamente à i Corsi, ùn hè micca a prima volta chì i martinicani eleghjenu à Alfred MarieèJeanne, pè direge. 
À 79 anni, u capimachja storicu di u partitu indipendentistu MIM  hè diventatu un persunagiu miticu di a storia di a Martinica muderna. Face parte di a vita pulitica di l’isula dapoi 40 anni. Hè prima statu mere di Rivière Pilote, a cità induv’ellu hè ingrandatu, nanzu d’esse diputatu in u 1997 è presidente di a regione in u 1998. Indipendentistu accanitu sin’à l’anni 90, hà capitu chì pè fà sentesi da Parigi è pè pudè purtà e so rivindicazione avia da scambià un pocu u so discorsu. Pè certi hè l’umone di a Martinica, l’omu di u populu pè l’altri un paradossu, è ancu certe volte un scruccone.
    </p>
    <p>
     Petit rappel :il n'y a pas qu'en #Corse que les indépendantistes ont remporté la Région, il y a aussi la #Martinique
https://t.co/YXOZvodugh
— F. Pozzoli-Montenay (@FPM_Paris) 17 Décembre 2015
    </p>
    <p>
     Ci vole à dì ch’ùn face veramente nunda cum’è l’altri. Pè i scutini di u sei è u tredeci di dicembre scorsi hà fattu s’addunisce i soi cù i “Républicains”. Una manera di ritruvà i futtogli di l’assemblea ch’ellu avia lasciatu in u 2010. Ciò chì hà stunatu parechji Martinicani.
    </p>
    <p>
     Elections en #Martinique &gt; victoire de l'indépendantiste Alfred Marie-Jeanne
&gt;&gt;https://t.co/7ujiSmAbFb pic.twitter.com/YdCvIM2qAt
— iTELE (@itele) 14 Décembre 2015
    </p>
    <p>
     Daretu à u persunnagiu d’Alfred Marie-Jeanne, chì hà fattu u so partitu pè fà avanzà a causa di una Martinica libera è autunoma ? U scopu di sta ghjente hè sempre statu di gualagnà pocu à pocu di più pudere instituziunale pè l’isula. À stu nivellu l’affari sò sempre à u listessu puntu, una cullettività unica serà messa in piazza da quì à pocu cum’è in Corsica.
    </p>
    <p>
     Certi affari sò stati pusitivi durante a mandatura di i naziunalisti martinicani. U prughjettu “Martinique” per esempiu, chì s’assumiglia appena à u nostru PADDUC hè statu messu in piazza in u 2004 allora chì Alfred Marie-Jeanne era u presidente di l’assemblea. Pè rilancià l’ecunumia, nettà a terra malata di i prudutti spartuti ind’è l’anni ottanta, tuttu ciò chì Parigi ùn avia mai riesciutu o vulsutu fà. Ma l’affare hè longu è cumplicatu… A Francia ùn cappia nunda è i mezi sò pochi. 
A vittoria eletturale ùn basta micca per scambià un sistema messu in ballu più di duie cent’anni fà ! U sonniu hè bellu, ancu magnificu ma a realità hè più difficiule à accittà. 
Un passu hè statu francatu ma ch’ella sia pè a Martinica o pè a Corsica u caminu serà longu…
    </p>
   </div>
  </body>
 </text>
</TEI>
