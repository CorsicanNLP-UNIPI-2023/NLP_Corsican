<TEI>
 <teiHeader>
  <fileDesc>
   <titleStmt>
    <title>
     "Flotille citoyenne" : ùn basterà micca per piglià à Capraia
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Flotille-citoyenne-un-bastera-micca-per-piglia-a-Capraia_a1917.html"/>
     <date>
      Thu, 31 Jul 2014 01:32:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    "Flotille citoyenne" : ùn basterà micca per piglià à Capraia
   </head>
   <div type="excerpt">
    <p>
     Era simpatica sta "flotille citoyenne" incaricata di surveglià u Costa Concordia.
    </p>
   </div>
   <div type="content">
    <p>
     Ùn s'hè parlatu ch'è d'ella durante qualchì ghjornu. S'hè dunque chjamata "flotille citoyenne". Hè bè una "flotille", hè brava, hè ecologica, hè pacifica. 
In più d'impuzzicheghju ùn ci n'hè statu. U passagiu à u largu di e nostre coste di u guffissimu Costa Concordia era di più "La Croisière s'amuse" ch'è u "Titanic". Ùn ci hè mancu statu remake di e fanghe rosse di a Montedison in u 1972. 
A "flotille" hà ancu riesciutu à imbarcà à Segulana è à annerbà u ministru di l'eculugia talianu. 
Ma bon, francamente, ùn basterà micca per piglià à Capraia. 
Hè in u 1767 chì u capitanu Acchile Murati, à u serviziu di Pasquale Paoli, hà riesciutu à chjappà l'isula di u mare tirrènnicu cun 14 battelli è 200 suldati. Ùn vi pare nunda avà, ma fù un veru pattone pè a marina genuvese tandu. Fassi piglià à Capraia da a Corsica, pè l'ex-grande republica di Genuva, c'era di chè fassi una depressione. 
Allora dop'à u successu contr'à u Concordia, avà ch'è no semu lanciati, circhemu di ripiglià à Capraia ?
    </p>
   </div>
  </body>
 </text>
</TEI>
