<TEI>
 <teiHeader>
  <fileDesc>
   <titleStmt>
    <title>
     SOS patrimoniu corsu in perdizione
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/SOS-patrimoniu-corsu-in-perdizione_a2627.html"/>
     <date>
      Sun, 27 Aug 2017 17:57:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    SOS patrimoniu corsu in perdizione
   </head>
   <div type="excerpt">
    <p>
     Durante anni è anni, i Corsi anu pensatu ch'elli ùn avianu nè storia, nè patrimoniu, nè siti archeulogichi. U so passatu ùn avia nisun interessu. Ma s'elli ci sò stati prugressi, ci hè da dumandassi si a cuscenza di u patrimoniu hà veramente avanzatu. Siti abandunati, distrutti o arruvinati, si ne conta à buzeffu in Corsica. Tamanta strage !
    </p>
   </div>
   <div type="content">
    <p>
     A prima università di Corsica
Quessa pò ci piace à amintalla ! Quand'ellu si parla di l'opera di Pasquale Paoli, chì fiertà d'affirmà chì l'università di Corsica hè stata aperta in u 1765, è chjosa dop'à a battaglia di Ponte Novu. Ma quale sà induve si truvavanu i so lucali ? Ùn eranu micca à u Palazzu Naziunale (locu di putere), ma in un casale piazza Paoli, chjamatu "Casa Rossi". 
Si pò vede quì :
    </p>
    <p>
     Disgraziatamente, u casale hè statu lampatu in pianu in l'anni 1970, è ùn hè statu salvatu nunda. Si vede sempre nant'à e carte pustale antiche :
    </p>
    <p>
     Oghje, ùn ci hè mancu una placca per mintuvà l'impurtanza storica di stu locu. È cum'è un sìmbulu, a prima università di Corsica hè diventata... un parking cù un locu pè rumenzule.
    </p>
    <p>
     U cunventu d'Orezza
Altu locu di a nostra storia, stu cunventu di u XVu seculu hà vistu parechje cunsulte. A più famosa, in u 1735, dichjarava a Corsica indipendente. Arruvinatu durante a segonda guerra mundiale, più nunda ùn pò parà a so trafalata. Una petizione lanciata in u 2012 lampava un SOS. Dapoi, cuntinuveghja di sprufundassi.
    </p>
    <p>
     Le 30 janvier 1735, au couvent d'Orezza, la Corse déclarait son indépendance. Le sort fait à ce lieu de mémoire insulte l'Histoire. pic.twitter.com/IZyHKCMUDm
— Eugène FX Gherardi (@GeniuGherardi) 30 janvier 2017
    </p>
    <p>
     U situ di Paddaghju
A sapete chì hè in Corsica ch'ellu si trova u situ di u Mediterraniu induv'ellu ci hè u più stàntare ? Ci n'hè più di 250. Ci vole à andà in Paddaghju (scrittu à quandu "Palaghju", à quandu "Pagliaju") vicinu di Tizzà, nant'à a cumuna di Sartè. U locu hè abandunatu cumplettu. È certi megaliti ùn si vedenu più, sò piattati sott'à i muchji è aspettanu...
    </p>
    <p>
     Eccu l'entrata di a più grande infilarata di stantare di u Mediterraniu :
    </p>
    <p>
     Una bella casa ghjenuvese in Furiani
Sta bella casa campagnola, testimone di a messa in valore di i duminii agriculi in piaghja si trova in bor'di strada. 500 anni di storia chì si ne falanu in ruvina...
    </p>
    <p>
     Sin'à pocu tempu fà, era sempre arritta è bella. Hà ghjuvatu à illustrà un articulu di "Le Mémorial des Corses".
    </p>
    <p>
     U cunventu di Boziu
Quessu dinù hà vistu un'episodiu di a storia corsa. In u 1757, Matra è i so partigiani anu intrappulatu à Paoli chì s'hè chjosu in u cunventu. Riesce à salvassi grazia à l'aiutu di e truppe di Cervoni di Suveria, venutu pè succorelu. Hè quì chì Matra serà tombu. Oghje i muri minaccianu è u tettu hè apertu...
    </p>
    <p>
     San Tumasgiu di Pastureccia... plasticata
A cappella rumànica di San Tumasgiu di Pastureccia (cumuna di Castellu di Rustinu) hà duie particularità. Prima pè e so bellissime pitture à l'affrescu, spiegate in detagliu nant'à u blog d'Elisabeth Pardon. 
L'altra particularità hè ch'ella manca una parte di a cappella, chì hè stata distrutta da... i Munumenti Storichi in l'anni 1920. Eccu ciò ch'ellu si pò leghje, sempre nant'à u listessu blog : 
"A l'origine la nef unique de cette chapelle mesurait 14,30m et la porte occidentale devait être de belles proportions, si l'on en juge par les éléments de l'archivolte qui nous restent. En 1925, la charpente s'écroule et l'on appelle les Monuments Historiques au chevet de ce monument remarquable. L'architecte de l'administration des MH décide, cela parait incroyable ! non pas de reconstruire la charpente à l'identique, mais de ne préserver que la partie de la chapelle comportant un décor... Il détruit donc allègrement un tiers de l'édifice - parait-il qu'il aurait même utilisé les explosifs pour aller plus vite (mémoire orale des anciens du village), les murs se révélant trop solides pour la barre à mine !" 
Quessa, hè fatta.
    </p>
    <p>
     U situ prestoricu di Monte Rivincu... bumbardatu da l'armata
Vi lascemu circà a legenda di u situ di u Monte Rivincu, in l'Agriate. Pudemu ralegracci chì e bellissime stazzone (dolmen) di a Casa di l'Orcu è a Casa di l'Orca sò stati acquisti da u Cunservatoriu di u Liturale. Tantu megliu chì durante anni è anni, e stazzone anu ghjuvatu di... sibule pè l'esercizii di tiri di l'armata.
    </p>
    <p>
     Avete lettu bè : i munumenti di u neuliticu ghjuvavanu di sibula pè i tiri di l'armata. Logica nò ? 
Oghje hè prevista un'operazione di pulizia di u situ di Monte Rivincu.
    </p>
    <p>
     Una bella casa in petra in Petranegra trasfurmata in... parking ?
In Petranegra ci hè una bella casa in petre in bor'di strada.
    </p>
    <p>
     Un prugettu di a municipalità prevede di lampalla in pianu per custruisce un... parking. Eccu ciò ch'ellu dicia u giurnale di a municipalità :
    </p>
    <p>
     Una petizione hè nata nant'à u net per circà di salvalla. Ùn ci serà veramente micca d'altre suluzione per mette e vitture ? 
Per sapenne di più, ci hè a pagina Facebook Aiutu Petra Negra è a petizione in linea.
    </p>
    <p>
     Nant'à i muri di a citatella di Bastia, sò messi... parpaings
Pensate ch'ella hà avanzatu a cuscenza di u patrimoniu ? Fidighjate à Bastia, induve u prugettu di custruzzione di u futuru liceu maritimu scambia a citatella. È nant'à e muraglie ghjenuvese di u XVu seculu, sò stati messi i... parpaings. 
Bastia, "ville d'art et d'histoire". Veramente ?
    </p>
    <p>
     Per infurmazione e muraglie di a citatella sò classate à i munumenti stòrichi.
    </p>
    <p>
     A torra ghjenuvese di Vignale
In Ghisunaccia c'era una torra ghjenuvese. Era in gattivu statu (cum'è tante), è si ne falava. Invece di circà di rifalla, o omancu di lascialla in statu, hè stata cumplettamente lampata in pianu una vintina d'anni fà. 
Normale. Ritrattu : http://ericamiel.free.fr/vignale.htm
    </p>
    <p>
     A destruzzione di l'ottellu Ile de Beauté in Bastia
Custruitu in l'anni 1930, l'albergu "Ile de Beauté" hè una curiosità è una di e bellezze di Bastia.
    </p>
    <p>
     À l'abandonu dapoi anni è anni, u so prugettu di riabilitazione, paria esse una bona nutizia. Sin'à ch'ellu sorti in a stampa u prugettu architetturale. Hè prevista a destruzzione di l'albergu cù a ricustituzione di a so facciata. Tuttu què per fà una residenza di lussu... 
A pulemica si face in giru à i prezzi di l'appartamenti. Ma per l'estetica ? Nunda...
    </p>
    <p>
     In Roma un dettu dice "ciò chì i Barbari ùn anu fattu, i Barberini anu riesciutu à falla". I Barberini eranu una grande famiglia rumana. U so rapresentante u più famosu era u papa Urbanu VIII, chì hà vandalizatu u Panteonu : avia fattu caccià tuttu u bronzu di u l'anticu tempiu rumanu (chì avia tenutu duiemila anni...) per utilizallu in altrò.
    </p>
    <p>
     Projet scandaleux à tous points de vue. Démolition de l'ancien hôtel, appartements vendus 9000€/m2. Spéculation destructrice en plein Bastia pic.twitter.com/rZgVs8UZCH
— Sébastien Celeri (@caarchitetti) 26 août 2017
    </p>
    <p>
     E stàntare chì si sguassanu
In u 2011, Corse-Matin publicava un articulu intitulatu "Les menhirs de Cauria menacés par le lichen et l'érosion ". 
Ancu u situ di a CTC a dice : 
"Les monuments semblent indestructibles. Pourtant, l’érosion interroge : quel legs aux générations futures ? Les reliefs disparaissent. Dépose et conservation urgentes. Lichens, racines, acidité de l’eau, ravinement, superpositions, mouvements du sol, animaux et humains exercent des dommages…" 
Quessa, hè detta.
    </p>
   </div>
  </body>
 </text>
</TEI>
