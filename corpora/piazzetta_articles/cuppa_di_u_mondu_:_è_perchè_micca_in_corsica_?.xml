<TEI>
 <teiHeader>
  <fileDesc>
   <titleStmt>
    <title>
     Cuppa di u mondu : è perchè micca in Corsica ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Cuppa-di-u-mondu-e-perche-micca-in-Corsica_a959.html"/>
     <date>
      Tue, 10 Jun 2014 23:40:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Cuppa di u mondu : è perchè micca in Corsica ?
   </head>
   <div type="excerpt">
    <p>
     A FIFA face n'importa chè. Hà datu l'organizazione di a cuppa di u mondu 2022 à u Qatar, è avà si ne pente. Tandu, perchè micca un turneu mundiale in Corsica ? Basta à pagà.
    </p>
   </div>
   <div type="content">
    <p>
     U mezu in giru à u ballò saria in traccia di diventà unu di i peghju di u mondu ? 
A cuppa di u mondu hà da cummincià allora ch'elle ci sò forte presunzione di curruzzione di i membri di a FIFA è ch'elle fischjanu l'orechje di Michel Platini. Ci sò dinù storie di scumesse è di partite cumprateì ùn arrangianu nunda. 
Tandu, perchè micca una cuppa di u mondu organizata in Corsica ? Imaginate, semu in l'annu 2020. U PEI hè passatu dapoi un pezzu, Sarkozy (chì hè vultatu à u pudere) ùn vole più sente parlà di noi è ci dà l'indipendenza, senza dumandà u so avisu à u Parlamentu. Paul Giacobbi hè diventatu u presidente di a Corsica è hà stallatu u so guvernu in Venacu. 
In l'isula ci sò avà 350.000 abitanti ch'ellu ci vole à divertisce. U Sporting hè campione tutti l'anni, ma si piglia sistematicamete conce à u primu giru di a Champion's League contr'à i clubs di Cipra è di Lituania. 
U lobby di u BTP hà una volta di più una bona idea (sapete, cum'è François Perrino : « le statut de résident conduirait à l'effondrement de la profession et du marché immobilier ») è si decide di custruisce una vintina di stadii novi, chì cum'è sempre, costanu dece volte di più ch'è prevista. 
L'inegualità, digià forte assai oghje, cuntinuveghjanu di cresce (perchè si pianterianu ?) è a speculazione si porta bè. 
Per dinunzià tutte st'inghjustizie, i Brasiliani manifesteghjanu tutti i ghjorni contr'à u mundiale. Da vede perchè in sta piccula video. Scuntenti, l'indiani dinù sò falati in carrughju. Sapete, ancu chì Platini li hà dumandatu di chjodesila. 
È i Corsi, ch'averianu fattu ?
    </p>
    <p>
     In tantu, à u Brasile...
La crise sociale au Brésil en trois minutes chrono par liberation
    </p>
   </div>
  </body>
 </text>
</TEI>
