<TEI>
 <teiHeader>
  <fileDesc>
   <titleStmt>
    <title>
     Cumu si dice "sexiste" in corsu ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Cumu-si-dice-sexiste-in-corsu_a1600.html"/>
     <date>
      Tue, 09 Jul 2013 22:17:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Cumu si dice "sexiste" in corsu ?
   </head>
   <div type="excerpt">
    <p>
     Ci vulerebbe à dì "sessistu". Cum'è a publicità sessista è dimmula franca, ancu appena "beauf" ch'ellu si vede appena da per tuttu in Corsica per un'acqua.
    </p>
   </div>
   <div type="content">
    <p>
     Ùn sò l'esempii di publicità sessiste chì mancanu. Fiure induve e donne sò sprezzate, mustrate cum'è pezzi di carne o sottumesse ci n'hè tant'è più. Per favvi una piccula idea andate à vede stu situ. 
U peghju, hè ch'ellu ci n'hè tantu ch'ellu ùn si face mancu più casu. Da leghje : Publicités sexistes : les Français les réprouvent... mais ne les voient pas. 
Pensavate ch'ella era finita sta "beaufitude" di u seculu passatu ? Era sottustimà a capacità di l'intraprese di cummunicazione. 
Quist'annu quella chì hà fattu forte hè quella chì hà fattu a pubba pè Zilia. Per vende l'acqua, nunda di megliu chè un culu. Normale. 
Ci vole à dì chì in Corsica, e donne sò sempre cusì valurizate. Per quessa si pò cuntà nant'à Paul-Marie Bartoli. Ùn si pò micca presentà à l'elezzione ? Chì pò fà, mette a so moglia per un certu tempu in prima pusizione è dopu vulterà à piglià a so piazza.
    </p>
    <p>
     Annu passatu, era a campagna di u Syvadec chì avia fattu parlà d'ella.
    </p>
   </div>
  </body>
 </text>
</TEI>
