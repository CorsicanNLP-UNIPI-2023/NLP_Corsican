<TEI>
 <teiHeader>
  <fileDesc>
   <titleStmt>
    <title>
     U populu di e paillottes à l’assaltu di e lenze à l’abbandonu?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U%C2%A0populu-di-e-paillottes%C2%A0a-l-assaltu-di-e-lenze-a-l-abbandonu_a2623.html"/>
     <date>
      Sat, 26 Aug 2017 11:32:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U populu di e paillottes à l’assaltu di e lenze à l’abbandonu?
   </head>
   <div type="excerpt">
    <p>
     Serà u "rosé frais" ? Ogni tantu a cuscenza ecologica di i pippoli è di i so alliati si sveglia è si sunnieghjanu tutti in ortulani. «Ùn avemu micca da stà nant’à a rena cum’è lonzi spugliati per u sempre » averia dichjaratu un portaparolla. Allora quella Grande Zappera, sonniu o sunniacciu ? Basta à chjode l’ochji è à imaghjinà dumane...
    </p>
   </div>
   <div type="content">
    <p>
     Nantu à a bandera, a testa mora serà cinta à frasche castagnine incù pendini di chjarasge à l’orechja è rossu à e labbre.  L’urticelli si chjamaranu «Centres de remise en forme par le piochage énergétique».  Ci sera un ligatoghju pè i sumeri in lu parking di u Lounge Caffè.  Si puderà zappà solu di una manu è mandà un snap da l’altra.  L’innacquaghjoli seranu rebbii di mojito.  Serà pussibule di pagà in buatta di notte cù una sporta di fave.  Gucci escerà prufumi chjamati « Fior di zucchinu », « Vapore di Sudu » o « Acqua piuvana »  Ci seranu coaches spurtivi da aiutà à arricoglie i pomi «1,2, 3...si ghjimba...1,2,3 s’addirizza...»  U look spavechju serà fashion   A lavurera si ferà in tong o in string inuratu.  E ghjalle à e mani, più ch’è i tattuasgi seranu a suprema eleganza.  Si puderà maghjincà techju di cucaina  I DJ’s mischjeranu ronchi di sumeri è imbeli da fà ballà trà i solchi.  Ecc... 
L’effetti di u rosé frais nantu à u populu di e paillottes ùn si ponu ancu misurà ma facenu a paura.
    </p>
   </div>
  </body>
 </text>
</TEI>
