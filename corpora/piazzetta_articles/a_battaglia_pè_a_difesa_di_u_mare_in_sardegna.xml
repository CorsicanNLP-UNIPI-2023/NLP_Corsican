<TEI>
 <teiHeader>
  <fileDesc>
   <titleStmt>
    <title>
     A battaglia pè a difesa di u mare in Sardegna
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-battaglia-pe-a-difesa-di-u-mare-in-Sardegna_a2588.html"/>
     <date>
      Fri, 05 May 2017 09:17:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       betonisation_corse/
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A battaglia pè a difesa di u mare in Sardegna
   </head>
   <div type="excerpt">
    <p>
     Contr'à a privatizazione di u liturale, u business è u cimentu, st'ultimi tempi parechje mubilizazione sò nate in Sardegna.
    </p>
   </div>
   <div type="content">
    <p>
     Contr'à a privatizazione di u mare
Annu passatu hè nata una mossa pè a difesa di u liturale. In a zona prutetta di Cala Spinosa, vicina di Santa Teresa di Gallura, c'era u prugettu di creazione d'un puntile per sviluppà l'attività nautiche nant'à un spaziu di sette mila metri quatrati. Un scempiu pè a pupulazione chì s'hè mubilizata. 
Sò i citatini sardi, cuscenti di u valore di u patrimoniu naturale di u so paese chì si sò mossi. Hè nata una petizione in linea è u prugettu hè statu interratu (sin'à quandu ?)
    </p>
    <p>
     Una mossa "anti-paillotes"
In Porto Ferro, sta volta vicinu di Sassari, hè nata un'altra battaglia di u mare. A mossa s'hè chjamata “Giù le mani da Porto Ferro” è sta volta a mubilizazione s'hè fatta contr'à u pianu d'utilizazione di u liturale. Eranu previsti in una natura salvatica trè stabilimenti di mare, spezie di "paillotes" cun parasoli, cabine, spugliattoghji, carreghe longhe...
    </p>
    <p>
     No a stabilimenti balneari in una delle più belle oasi naturali selvagge della #Sardegna #Sassari #lanuovasardegna #comunedisassari #wwf pic.twitter.com/MWSOpmoFa0
— Anthony doctor (@antonio_pintus) 8 mars 2017
    </p>
    <p>
     L'indipendentisti sardi (FIU : Fronte indipendentista unidu) anu prutestatu contr'à a "speculazione" è l'attaccu contr'à l'ambiu ci dice l'agenza ANSA (l'equivalente di l'AFP).
    </p>
    <p>
     Sassari, blitz indipendentisti in Aula - Protesta contro stabilimenti balneari in spiaggia Porto Ferro https://t.co/nH96Jgq0zy
— Ansa Sardegna (@AnsaSardegna) 28 mars 2017
    </p>
    <p>
     Custì dinù, hè un cumitatu di citatini chì hà purtatu a mossa : pagina Facebook, petizione cun più di 1000 signature in 24 ore, mubilizazione nant'à u terrenu :
    </p>
    <p>
     Una simulazione di u prugettu nant'à u mare di in Porto Ferro :
    </p>
    <p>
     In Sardegna minaccianu nant'à u liturale u cimentu, a privatizazione, a marcantilizazione, u business. Cuscenti chì a natura salvatica hè un patrimoniu da prutege è da trasmette à e generazione future, sò i citatini chì si sò mubilizati. 
È face ribombu per noi altri Corsi, mentre chì a CTC hà vutatu à l'unanimità per chì e pagliotte possinu stà à l'annu nant'à u mare.
    </p>
   </div>
  </body>
 </text>
</TEI>
