<TEI>
 <teiHeader>
  <fileDesc>
   <titleStmt>
    <title>
     U Qatar pè salvà a lingua corsa
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-Qatar-pe-salva-a-lingua-corsa_a1422.html"/>
     <date>
      Sun, 14 Oct 2012 16:59:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U Qatar pè salvà a lingua corsa
   </head>
   <div type="excerpt">
    <p>
     A catena beIN Sport, di u gruppu qatari Al-Jazeera, hà annunziatu ch'ella ritrasmetterà u derby ACA-SCB in lingua corsa.
    </p>
   </div>
   <div type="content">
    <p>
     È si i soldi di i petrodòllari di u Qatar aiutavanu u sviluppu di a lingua corsa ? L'annunziu hè statu fattu da Charles Biétry, patrone di beIN Sport. U derby corsu serà ritrasmessu in lingua corsa nant'à unu di i canali di a catena (da leghje in Corse-Matin). 
Per avà, ùn si sà quale averà da cummentà a partita. 
In a storia di i media in Corsica, serà a prima volta ch'una partita di ballò serà cummentata in corsu. Nisun media, pùblicu o privatu, tv o radio, ùn l'avia fatta nanzu. A sola sperienza di cummenti in corsu hè stata pè a ritrasmissione d'una partita di a Squadra Corsa diffusata in streaming nant'à u net. 
Seremu cusì incapaci per ùn avè riesciutu à falla nanzu, da per noi ? 
Sì a lingua corsa si salva grazia à una televisione finanzata da un paese arabu, introdutta in Francia da Frédéric Thiriez, hè veramente chì a fine di u mondu s'avvicina...
    </p>
   </div>
  </body>
 </text>
</TEI>
