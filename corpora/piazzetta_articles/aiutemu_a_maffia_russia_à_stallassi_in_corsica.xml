<TEI>
 <teiHeader>
  <fileDesc>
   <titleStmt>
    <title>
     Aiutemu a maffia russia à stallassi in Corsica
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Aiutemu-a-maffia-russia-a-stallassi-in-Corsica_a1058.html"/>
     <date>
      Mon, 14 Mar 2011 20:41:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Aiutemu a maffia russia à stallassi in Corsica
   </head>
   <div type="excerpt">
    <p>
     In materia di maffia, ci vole à crede ch'ellu ùn ci n'hè mai abbastanza in Corsica. A CTC vole aiutà l'impiantu di capitali russii in l'ecunumia corsa. Nò, ùn hè disgraziatamente micca una magagna.
    </p>
   </div>
   <div type="content">
    <p>
     D'accordu, ci vole à malfidassi di u mitu di a maffia russia chì si vole impatruniscesi di u mondu... ma quantunque. Si sà chì l'investiscimenti russii sò dubbitosi assai. 
In una intervista à Alta Frequenza Dumènicu Bucchini ci dà a so versione di e rilazione trà Corsica è Russia : 
"ce grand pays estime qu'il est nécessaire en France et en Corse d'approcher la réalité touristique (...) il s'agira de concrétiser cela, avec le président Giacobbi on va s'atteler à la tache".    Nò, ùn sunniate micca hè bè u presidente di l'Assemblea di Corsica chì dice què. Ùn si tratta micca solu di scambii per fà vene turisti in più l'estate, ma bè d'investiscimenti : 
"Ils ont été emballés, ils sont prêts à discuter en particulier avec la chambre de commerce pour que ces choses-là s'accentuent de manière encore plus forte." 
Incredibile ? Aspettate, cuntinuvemu : 
"il serait bien de commencer par les accueillir par le biais des croisières mais après essayer de voir... dans certains endroits de l'île ils sont implantés ils ont déjà acheté des structures, il y a pas de raisons qu'ils continuent pas si on arrive à concrétiser les espoirs communs qu'on a mis en avant..." 
Eccu, hè detta. È cum'ellu dicia Chirac, "plus c'est gros, mieux ça passe" ! 
Per infurmazione, a maffia russia hà millioni à investisce per sbiancà, in particulare in l'ostelleria, l'immubiliare, u turisimu. Ma postu chì "ça va créer des emplois" tuttu u mondu hè cuntentu. 
Da leghje :  Les nouveaux eldorados de la mafia russe en France (Le Parisien)  Impérialiste mafia russe (L'Express) 
Bona lettura !
    </p>
   </div>
  </body>
 </text>
</TEI>
