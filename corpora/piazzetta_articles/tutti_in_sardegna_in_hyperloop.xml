<TEI>
 <teiHeader>
  <fileDesc>
   <titleStmt>
    <title>
     Tutti in Sardegna in hyperloop
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Tutti-in-Sardegna-in-hyperloop_a2506.html"/>
     <date>
      Fri, 13 Jan 2017 08:20:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Tutti in Sardegna in hyperloop
   </head>
   <div type="excerpt">
    <p>
     Passà da a Corsica à a Sardegna in qualchì segonda ? Serà forse pussibule un ghjornu. U prugettu chì hè purtatu da unepochi di Corsi hè statu selezziunatu da a sucetà americana.
    </p>
   </div>
   <div type="content">
    <p>
     Ma cosa hè hyperloop ?
Hè un prugettu americanu purtatu da un miliardariu, Elon Musk. Hà imaginatu una tecnulugia di treni à altissima vitezza. U scopu hè di cullà à 1200 chilòmetri à l'ora (chì tanti TGV). 
Stu sistema prumette di rivuluziunà i modi di trasporti. Serà un "trenu" di capsule chì viaghja cù a levitazione magnetica in un tubu. È serà alimentatu cun energie verde. 
Da leghje nant'à Courrier International : Hyperloop, des capsules supersoniques pour voyager
    </p>
    <p>
     E prove avanzanu. Ci hè statu un test in u desertu di u Nevada.
    </p>
    <p>
     Transports : premier test réussi pour l'Hyperloop, le train hyper grande vitesse
    </p>
    <p>
     U primu prototippu cù un passageru nentru hè previstu pè u 2019. 
Imaginate un cosu cusì :
    </p>
    <p>
     Da quì à pocu à l'Emirati Arabi Uniti
S'è vo vulete piglià l'Hyperloop ci vulerà à andà in Dubai. Hè statu firmatu l'accordu in u 2016 trà l'intrapresa americana è sì tuttu và bè serà messu in piazza da quì à quattru anni. 
Da leghje nant'à Le Figaro :  Avec Hyperloop, Dubaï-Abu Dhabi en 12 minutes
    </p>
    <p>
     Perchè micca trà Corsica è Sardegna ?
È perchè a Corsica ùn saria micca un ghjornu à a punta di a tecnulugia ? Hyperloop hà selezziunatu 35 prugettu in u mondu. Ùn ci n'hè micca in Francia, ma in a short-list ci hè u prugettu di fà a leia trà e duie isule. 
Ùn hè mancu una burla. 
Da leghje nant'à RCFM : Hyperloop : la Corse déboule à très grande vitesse
    </p>
    <p>
     Bon d'accordu ùn ci semu ancu. Nant'à i 35 prugetti, 12 seranu ritenuti di maghju. È ùn seranu più ch'è 3 st'estate. 
Ma face prò di sunnià di tantu in tantu, nò ?
    </p>
   </div>
  </body>
 </text>
</TEI>
