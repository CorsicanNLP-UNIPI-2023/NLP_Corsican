<TEI>
 <teiHeader>
  <fileDesc>
   <titleStmt>
    <title>
     MNF hà turnatu à truvà à Triki
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/MNF-ha-turnatu-a-truva-a-Triki_a1978.html"/>
     <date>
      Wed, 08 Oct 2014 00:10:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    MNF hà turnatu à truvà à Triki
   </head>
   <div type="excerpt">
    <p>
     Ismaël Triki era unu di i più boni difensori di u Sporting in l'anni 80, è unu di i rari Corsi à avè ghjucatu a cuppa di u mondu. L'emissione Minenfootu l'hà invitatu per dà u so parè nant'à a situazione attuale di u SCB.
    </p>
   </div>
   <div type="content">
    <p>
     Ismaël Triki, solu i più di trent'anni l'anu vistu ghjucà. Bunissimu difensore, hà principiatu à u Sporting, per dopu andà à Châteauroux, in Svizzera (Lausanne), è à Lorient. 
Diventatu capitanu à Châteauroux, purtava nant'à u so bracciale una testa di moru. 
Hà avutu a sfurtuna d'esse à u Sporting à un'epica tantu gluriosa nant'à u puntu di vista di i risultati, quella di a fine di l'anni 80 è u principiu di l'anni 90. Peccatu, chì averia meritatu di ghjucà in prima divisione cù a maglia turchina. 
Tandu u SCB straziava è avia pochi soldi, ma nant'à u terrenu c'era u stintu è i ghjucadori si cacciavanu e trippe. 
Ismaël Triki ferma dinù unu di i rari Corsi à avè ghjucatu... una cuppa di u mondu. 
L'emissione MNF l'hà ritruvatu è dà u so parè nant'à a situazione attuale di u Sporting. Da vede ! 
(sì a leia ùn marchja micca andate à vede quì
    </p>
   </div>
  </body>
 </text>
</TEI>
