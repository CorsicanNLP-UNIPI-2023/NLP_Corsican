<TEI>
 <teiHeader>
  <fileDesc>
   <titleStmt>
    <title>
     U guvernu chinese prumette a felicità per tutti
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-guvernu-chinese-prumette-a-felicita-per-tutti_a1047.html"/>
     <date>
      Tue, 08 Mar 2011 00:07:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U guvernu chinese prumette a felicità per tutti
   </head>
   <div type="excerpt">
    <p>
     L'Assemblea naziunale pupulare di China (u parlamentu) vene di decide un scambiu maiò : oramai u più impurtante ùn hè più a riescita ecunòmica... ma u benestà.
    </p>
   </div>
   <div type="content">
    <p>
     Serà a paura di e rivuluzione arabe chì hà fattu riflette u putere chinese ? 
I 3000 delegati di l'assemblea anu pigliatu una decisione impurtante : ùn serà più u sviluppu ecunòmicu chì serà u più impurtante... ma u benestà di i Chinesi. 
A dicenu l'agenze di stampa officiale, chì parlanu di "remodelage du concept du gouvernement chinois dans l'exercice du pouvoir. Au lieu de chercher uniquement un rythme de croissance élevé, il veillera à rendre les citoyens plus heureux". 
Salutemu sta decizione curagiosa. A priorità ùn hè più di fà i soldi à tutti i patti. Infine ! 
Averianu pussutu sceglie qualcosa d'altru. "Avà avemu decisu chì u più impurtante saria chì tutti i Chinesi possinu vede à Corsica Sera"... o "u più impurtante ùn hè più l'ecunumia, ma d'ùn mandà più porci malati in Corsica per a so salameria"... o peghju : "u più impurtante infine, hè a demucrazia". 
Nò, d'appressu à i sceffi chinesi a priorità hè a felicità è u benestà di tutti... Francamente, ci cridite voi ?
    </p>
   </div>
  </body>
 </text>
</TEI>
