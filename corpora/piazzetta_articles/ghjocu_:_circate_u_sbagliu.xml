<TEI>
 <teiHeader>
  <fileDesc>
   <titleStmt>
    <title>
     Ghjocu : circate u sbagliu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Ghjocu-circate-u-sbagliu_a1030.html"/>
     <date>
      Mon, 14 Feb 2011 23:17:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Ghjocu : circate u sbagliu
   </head>
   <div type="excerpt">
    <p>
     Per u macciu Bastia - Cannes era a CTC chì sponsorizava u Sporting. I ghjucadori purtavanu nant'à a maglia sta frasa : "A lingua hè viva, ci tocca à parlà".
    </p>
   </div>
   <div type="content">
    <p>
     Ramintemu chì u SCB vene di firmà a càrtula di a lingua corsa è s'ingagia à prumove è sviluppa a nostra lingua à u club. 
Eccu dunque u ritrattu ch'ellu si vede nant'à u situ officiale di u Sporting... 
Ma ci sò dui omi pulitchi chì si piattanu nant'à a fottò è chì sò dui partigiani arrabbiati contr'à a lingua corsa. 
L'unu s'oppone dapoi ch'ellu hè natu à l'obligazione di u so insignamentu (rivene à dì ch'ellu hè per a so morte), l'altru in una dichjarazione recente s'oppone à a presenza di a lingua corsa in i dibattiti à l'Assamblea di Corsica (7 dumande nant'à 69 durante a mandatura nova, solu...). 
Avete trovu ? 
D'appressu à voi allora, hè un muntagiu Photoshop o sti dui omi ci ghjocanu à a risa ?
    </p>
    <p>
     Altra dumanda à Tatti : postu ch'ellu dumanda a traduzzione in francese di e quistioni orali in corsu, perchè micca traduce in corsu e quistioni fatte in francese (90% di e dumande) ?
    </p>
   </div>
  </body>
 </text>
</TEI>
