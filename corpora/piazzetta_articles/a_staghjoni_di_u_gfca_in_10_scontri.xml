<TEI>
 <teiHeader>
  <fileDesc>
   <titleStmt>
    <title>
     A staghjoni di u GFCA in 10 scontri
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-staghjoni-di-u-GFCA-in-10-scontri_a2212.html"/>
     <date>
      Fri, 15 May 2015 00:09:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A staghjoni di u GFCA in 10 scontri
   </head>
   <div type="excerpt">
    <p>
     Ùn ci cridimu micca, ùn ci pari vera, eppuru - ne semi siguri - u GFCA ghjucarà un'antru annu in Lega 1. Eccu un riassuntu di ciò chì s'hè passatu quist'annu, da l'impinsevuli à l'essa...
    </p>
   </div>
   <div type="content">
    <p>
     1. Prima ghjurnata : GFCA - Valenciennes, vittoria 2-0 !
Par u so ritornu in Lega 2, u Gazélec scontra un Valenciennes in diprissioni dop'à a so falata di Lega 1 è u tintu Novaes hè sempri in a gabbia. A dinamica pusitiva di a staghjoni scorsa cuntinueghja è a prima vittoria faci prò. In i tribuni, u issaghju di i sustinitori hè chjaru è forti.
    </p>
    <p>
     2. Terza ghjurnata : GFCA - ACA, scunfitta 0-2 !
Più di quindici anni dopu, eccu infini un derby aiaccinu. I diavuli sò narbosi è intimmuriti è l'aceisti facini parlà a so spirienza. Par a sola volta di a staghjoni l'orsi facini a festa. U "Gaz" eddu perdi incù mori rigretti.
    </p>
    <p>
     3. U 26 di sittembri GFCA - Nîmes, vittoria 2-0
Bréchet, anzianu difensori di l'Inter Milan (frà altri) hà firmatu pocu nanzu à a fini di u mercato. U so assocciu incù Rodé Filippi faci un scempiu è a difesa veni stabilizata. Thsibumbu è Fabre (d'un tiru à u volu magnificu marcani in u primu tempu, è Maoulida si faci macagnà da u publicu ("et elle est où la bandelette"). 
Terza vittoria di fila par u Gazelec chì spunta annantu à u podium par a prima volta di a staghjoni.
    </p>
    <p>
     4. 15 di Nuvembri, in cuppa di Francia, Arras - GFCA, scunfitta 2-0
Nunda da ritena fora chì l'effettivu (assai ghjustu in quantità) di i rossi è turchini pò cuncintrà tutta a so anirgia annantu à u campiunatu. Sarà un mali par un bè ma ùn la sapemi ancu...
    </p>
    <p>
     5. 28 di Nuvembri,Tours - GFCA, scunfitta 2-1
Pantaloni si n'hè dighjà andatu di Tours è dopu à u culpacciu di l'annu scorsu, Jean-Marc Ettori faci torna una gambetta à l'aiaccini battenduli 2 à 1, ma dopu ssu scontru principiarà una siguita di 10 macci infilarati senza scunfita !
    </p>
    <p>
     6. 23 di ghjinnaghju, ACA - GFCA,, vittoria 3-0
L'ora di a rivincita tanta aspittata dipoi u 1998 hè ghjunta ! Comi un simbulu hè Louis Poggi, quiddu chì hè à u Gazélec ciò chì Cahuzac hè à u Sporting, chì marca a prima reta ! I cummenti di RCFM parlani di "passation de pouvoir", i diavuli sò quarti di a classifica è a macagna aiaccina si sprima in Timizzolu.
    </p>
    <p>
     7. 13 di farraghju, GFCA - Angers, vittoria 1-0
U Gazélec s'appicica à u podium. I corsi ùn ci credini ancu ma i francesi ani capitu chì ci hè un "piriculu" di cuddata in Lega 1. Hè u ritornu di u famosu "contexte corse". 
L'intrinadori d'Angers dichjararà : "Ici 3 fois sur 4 on fini à 10... Ce n'est pas d'aujourd'hui et ça va continuer... Je comprends mieux pourquoi chez eux ils ne perdent pas"
    </p>
    <p>
     8. Marzu è aprili, Nancy è Sochaux cascani in Mezavia !
Dui squadroni di a Lega 2 chì sunnieghjani sempri à una ricuddata sò battuti da ghjucadori indiavulati ! Ciò chì era impinsevuli à l'iniziu di a staghjoni hè oramai un "sonniu veru". I trè reti contru à Sochaux sò fantastichi. U povaru Michel Moretti avaria pussutu dì : "et Pelé n'en revient pas..."
    </p>
    <p>
     9. 9 di maghju : Creteil - GFCA, parità 1-1
In ssu ghjornu d'annivarsariu maladettu par i Corsi, ùn hè ancu l'ora di a vittoria ma s'avvicina. U puntu vintu aghjustatu à a scunfitta di Dijon assicureghja quasgi a cuddata in Lega 1. In Duvauchelle, 250 accaniti ani fattu u spiazzamentu è missu u rimusciu.
    </p>
    <p>
     10. 15 di maghju, GFCA - Niort, da l'impinsevuli à l'essa
À i ghjucadori è i sustinitori di fà chì ssu ghjornu sighi stampatu par l'eternu in a longa storia di u GFCA. 
Ne meurt pas qui combat
    </p>
   </div>
  </body>
 </text>
</TEI>
