<TEI>
 <teiHeader>
  <fileDesc>
   <titleStmt>
    <title>
     Voi dinù, tumbate una vacca corsa
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Voi-dinu-tumbate-una-vacca-corsa_a1163.html"/>
     <date>
      Sat, 10 Sep 2011 00:29:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Voi dinù, tumbate una vacca corsa
   </head>
   <div type="excerpt">
    <p>
     U merre di Coti Chjavari hà datu l'autorizazione di stinzà l'animali nant'à a so cumuna. I passiunati di far west è di "galibrate" seranu cuntenti.
    </p>
   </div>
   <div type="content">
    <p>
     Cumu regulà u prublema di a divagazione di e vacche ? 
In Coti Chjavari, u merre hà pigliatu una decisione radicale : s'è vo avete un permessu di caccighjà, avete u dirittu di tumbà una vacca (da sente nant'à u situ di RCFM). 
Hè vera chì per avà ùn avemu trovu suluzioni à stu prublema, un veru perìculu per l'automobilisti. 
Ma u ritornu à u far west serà una suluzione ? L'amatori d'arme è di galibrate s'anu da campà. Forse da quì à pocu a merria di Coti Chjavari puderà ancu prupone un "safari" pè andà à stinzà e vacche corse ? 
Eccu un'idea chì puderà piace à i nostri amichi turisti amatori d'esotìsimu è di sensazioni forte. 
Trà "moi cet été, j'ai tué une vache keurse" è "oh fraté, tu as vu comme on lui a mis le compte à la vache avec la kalach' ?", grosse discussioni in perspettiva...
    </p>
   </div>
  </body>
 </text>
</TEI>
