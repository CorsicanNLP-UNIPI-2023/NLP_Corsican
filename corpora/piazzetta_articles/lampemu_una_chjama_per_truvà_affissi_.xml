<TEI>
 <teiHeader>
  <fileDesc>
   <titleStmt>
    <title>
     Lampemu una chjama per truvà affissi
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Lampemu-una-chjama-per-truva-affissi_a2026.html"/>
     <date>
      Sun, 16 Nov 2014 22:52:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       E-news-a-l-accorta
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Lampemu una chjama per truvà affissi
   </head>
   <div type="excerpt">
    <p>
     Hè un prugettu ch'è no avemu per l'annu à vene : fà una mostra cun l'affissi rivindicativi corsi, dapoi l'anni 60. Lampemu dunque una chjama per truvanne u più pussibule. Ci pudete aiutà ?
    </p>
   </div>
   <div type="content">
    <p>
     I vechji affissi ci contanu una storia, a nostra. Sò i testimoni d'un epica è ci dicenu assai affari nant'à un passatu certe volte appena sminticatu. Ci parlanu d'un tempu quandu a cummunicazione in pulitica si facia nant'à i muri di i paesi è e cità, micca pè SMS è Facebook. D'un tempu dinù chì i media tradiziunali ùn davanu tantu a parolla à certi... 
Eppò ci hè una dimensione estetica. Ci hè in a mossa di l'anni settanta è ottanta una vera originalità, una grande creatività chì saria bè di scopre o di turnà à scopre. 
Hè per quessa ch'è no avemu avutu l'idea di fà una mostra nant'à l'affissi di a mossa pulitica è culturale dapoi l'anni 60. N'avemu digià unepochi, ma ùn bastanu. 
S'è vo avete affissi originali, o puru appiccicatoghji, s'è vo vulete aiutacci, mandateci apiazzetta@free.fr o un messagiu nant'à a nostra pagina Facebook. 
À truvacci prestu !
    </p>
    <p>
     St'articulu hè statu traduttu nant'à u situ Ampargu a lingua corsa.
    </p>
   </div>
  </body>
 </text>
</TEI>
