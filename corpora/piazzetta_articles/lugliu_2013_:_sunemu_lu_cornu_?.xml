<TEI>
 <teiHeader>
  <fileDesc>
   <titleStmt>
    <title>
     Lugliu 2013 : sunemu lu cornu ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Lugliu-2013-sunemu-lu-cornu_a1243.html"/>
     <date>
      Thu, 12 Jan 2012 14:37:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Lugliu 2013 : sunemu lu cornu ?
   </head>
   <div type="excerpt">
    <p>
     « …lorsqu’il se déplace, le Tour c’est 24 000 gendarmes et policiers mobilisés ». Ci màndanu 24000 gendarmi di lugliu 2013. D’un colpu. L’ùltima volta, era di maghju 1769…
    </p>
   </div>
   <div type="content">
    <p>
     24 000. Vinti quattru mila. Vinti quattru mila mustacciuti azezi sbàrcanu in Corsica di lugliu 2013. Ghjùnghjenu da u Périgord, affàccanu da l'Indre-et-Loire, scàlanu da u Cantal è da a Creuse una culunia di Gouflard, Morin, Trufion, Bouvier, Tribard, Boulon, Poufland, Rougeot, Trombier, Pattouillard è altri Grimbert, à l’assaltu di a Còrsica. "Chérie, fais tes valises, ça sera la Keurse cet été !!! " 
L’ùltima volta chì un battaglione sìmule ci hè statu mandatu, era di maghju 1769, in Pontenovu. Gattivi ricordi… 
A sèguita, a cunniscite : sterminiu eppo « pacificazione » di a Corsica cun millaie d’assassinii. A ligna d’attaccu Marboeuf-Morand-Berthier face megliu chè quella di u Sporting : paesi brusgiati, Corsi ammazzati è dui cent’anni di francisazione accanita. Lingua pruibita, storia nigata, identità calpighjata è suppa di musu da un latu è da l’altru di u Mediterraniu. 
Dipoi Louis XV, cusì tamantu sguatrone ùn ci era più statu mandatu. 24000 gendarmi sott’à a sciappittana arrabbiata di lugliu. Prumette !  1769-2013, u macciu ritornu si puderbbe ghjucà tandu in Pontenovu. Serà forse questa, a nostra Champion’s League !
    </p>
   </div>
  </body>
 </text>
</TEI>
