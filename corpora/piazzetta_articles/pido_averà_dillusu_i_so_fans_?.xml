<TEI>
 <teiHeader>
  <fileDesc>
   <titleStmt>
    <title>
     Pido averà dillusu i so fans ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Pido-avera-dillusu-i-so-fans_a1673.html"/>
     <date>
      Sun, 02 Feb 2014 16:24:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MUNICIPALI-2014
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Pido averà dillusu i so fans ?
   </head>
   <div type="excerpt">
    <p>
     "Cause engagement avec Zuccarelli, vends DVDs Pido". Hè u titulu d'un annunziu nant'à Le Bon coin.
    </p>
   </div>
   <div type="content">
    <p>
     Poveru Pido. Lanciassi in pulitica hè sempre risicatu per un artistu. 
Annunziendu a presenza d'Eric Fraticelli nant'à a so lista, Jean Zuccarelli, hà riesciutu à fà parlà d'ellu. Hè statu u primu di i candidati bastiacci à presentà a so lista (da leghje nant'à CNI) in un cuntestu abbastanza tesu. 
Di u colpu, s'hè cummentatu assai l'infurmazione nant'à Facebook è Twitter, è micca sempre in bè. Philippe Peretti (partigianu di François Tatti) hà parlatu nant'à u so contu d'una "ambiance "mafiosa" à lupino...et discours haineux à la tribune...". 
Ma oghje, hè nant'à u situ d'annunzi Le Bon Coin ch'ellu si ne parla : 
"Vends 4 DVDs spectacles Pido, cause engagement avec JEAN ZUCCARELLI candidat reactionnaire, jacobin, anti-corse comme son père depuis toujours" 
Quattru spetaculi in DVD pè 10 euri. Almenu, quellu chì i cumprerà ferà una bona incetta. 
Sta campagna hà da esse longa...
    </p>
   </div>
  </body>
 </text>
</TEI>
