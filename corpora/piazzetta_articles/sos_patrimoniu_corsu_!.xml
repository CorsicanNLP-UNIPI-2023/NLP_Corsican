<TEI>
 <teiHeader>
  <fileDesc>
   <titleStmt>
    <title>
     SOS patrimoniu corsu !
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/SOS-patrimoniu-corsu-_a2616.html"/>
     <date>
      Tue, 22 Aug 2017 10:27:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ULTIMI
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    SOS patrimoniu corsu !
   </head>
   <div type="excerpt">
    <p>
     Tamanta strage ! &lt;br /&gt;Durante anni è anni, si pensava chì a Corsica ùn avia nè storia, nè patrimoniu. U so passatu ùn avia nisun interessu, i so abitanti nisun sapè fà. Un populu di pastori è di paisani fora di a Storia. Ci n'hè vulsutu tempu per cambià e mentalità. Pianu pianu i Corsi principianu à piglià cuscenza di l'impurtanza è a ricchezza di u so patrimoniu corsu. Ma ferma tantu à fà. Sopr'à tuttu, ùn pensate micca ch'è no ci semu ghjunti.
    </p>
   </div>
   <div type="content">
    <p>
     aghjustà 
Torra di Vignale in Ghisunaccia 
Casta, casa di l'Orcu 
San Tumasgiu di Pastureccia 
hotel île de beauté
    </p>
    <p>
     U cunventu d'Orezza
Altu locu di a nostra storia, stu cunventu di u XVu seculu hà vistu parechje cunsulte. A più famosa, in u 1735, dichjarava a Corsica indipendente. Arruvinatu durante a segonda guerra mundiale, più nunda ùn pò parà a so trafalata. Una petizione lanciata in u 2012 lampava un SOS. Dapoi, cuntinuveghja di sprufundassi.
    </p>
    <p>
     Le 30 janvier 1735, au couvent d'Orezza, la Corse déclarait son indépendance. Le sort fait à ce lieu de mémoire insulte l'Histoire. pic.twitter.com/IZyHKCMUDm
— Eugène FX Gherardi (@GeniuGherardi) 30 janvier 2017
    </p>
    <p>
     U cunventu di Boziu
Quessu dinù hà vistu un'episodiu di a storia corsa. In u 1757, Matra è i so partigiani anu intrappulatu à Paoli chì s'hè chjosu in u cunventu. Riesce à salvassi grazia à l'aiutu di e truppe di Cervoni di Suveria, venutu pè succorelu. Hè quì chì Matra serà tombu. Oghje i muri minaccianu è u campanile hè statu scapatu. Ci la feremu à salvà u cunventu ?
    </p>
    <p>
     Muri di a citatella di Bastia
Pensate ch'ella hà avanzatu a cuscenza di u patrimoniu ? Fidighjate à Bastia, induve u prugettu di custruzzione di u futuru liceu maritimu scambia a citatella. È nant'à e muraglie ghjenuvese di u XVu seculu, sò stati messi i... parpaings.
    </p>
    <p>
     Casa ghjenuvese in Furiani
Sta bella casa campagnola, testimone di a messa in valore di i duminii agriculi in piaghja si trova in bor'di strada. 500 anni di storia chì si ne falanu in ruvina.
    </p>
    <p>
     Casa in Petranegra
In Petranegra ci hè una bella casa in petre. Un prugettu di a municipalità prevede di lampalla in pianu per custruisce un... parking. Una petizione hè nata nant'à u net per circà di salvalla. Ùn ci serà veramente micca d'altre suluzione per mette e vitture ?
    </p>
    <p>
     Paddaghju
A sapete chì hè in Corsica ch'ellu si trova u situ di u Mediterraniu induv'ellu ci hè u più stàntare ? Ci n'hè più di 250. Ci vole à andà in Paddaghju (scrittu à quandu "Palaghju", à quandu "Pagliaju") vicinu di Tizzà, nant'à a cumuna di Sartè. U locu hè abandunatu cumplettu. È certi megaliti ùn si vedenu più, sò piattati sott'à i muchji è aspettanu...
    </p>
   </div>
  </body>
 </text>
</TEI>
