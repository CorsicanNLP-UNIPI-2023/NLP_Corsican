<TEI>
 <teiHeader>
  <fileDesc>
   <titleStmt>
    <title>
     Qwanta u populu corsu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Qwanta-u-populu-corsu_a2710.html"/>
     <date>
      Thu, 15 Mar 2018 11:20:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Qwanta u populu corsu
   </head>
   <div type="excerpt">
    <p>
     Nant’à so pagina d’accolta, Qwant, u mutore di ricerca chì rispetta a vostra vita privata (sò elli chì a dicenu) annunzia u cuncertu di Canta u Populu Corsu à e Folies Bergère, u celebre teatru pariginu.
    </p>
   </div>
   <div type="content">
    <p>
     Pè l’occasione, un bellu disegnu Art Déco ci mostra i cantadori, manu à l’orechja in giru à une cantatrice glamour. Anu da cantà, l’iniziadori di u Riacquistu, Corsica Nazione o l’Alta strada incù piume è lustrine?
    </p>
    <p>
     Dopu à Antone Ciosi chì, di nuvembre 2017, avia principiatu u so Ultimu Giru in lu music-hall pariginu, tocca à Canta u Populu Corsu di cullà nant’à a scena di e Folies Bergère (ùn ci vole micca ‘s’ ci dice Wikipedia) u 31 di marzu. 
Allora s’hè vo vulete « découvrir le chant corse » (sò piuttoste canzone, nò ?) è « le modernisme des guitares électriques » cum’è dice u prugramma, riservate puru a vostra serata. 
A st’ora ùn sapemu ancu qual’hè chì vincerà : u spiritu muntagnolu di a pasturella (bergère) o e scimatichere (folies) di e riviste spitturicciate chì anu resu u locu celebre in lu mondu sanu ? 
Speremu un’ unione armuniosa.
    </p>
   </div>
  </body>
 </text>
</TEI>
