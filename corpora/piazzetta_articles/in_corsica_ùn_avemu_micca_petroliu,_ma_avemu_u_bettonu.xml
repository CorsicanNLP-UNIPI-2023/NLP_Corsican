<TEI>
 <teiHeader>
  <fileDesc>
   <titleStmt>
    <title>
     In Corsica ùn avemu micca petroliu, ma avemu u bettonu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/In-Corsica-un-avemu-micca-petroliu-ma-avemu-u-bettonu_a1545.html"/>
     <date>
      Wed, 17 Apr 2013 00:50:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       betonisation_corse/
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    In Corsica ùn avemu micca petroliu, ma avemu u bettonu
   </head>
   <div type="excerpt">
    <p>
     Piana, Coti Chjavari, Figari... Hè u grande ritornu di a pressione di u bettonu.
    </p>
   </div>
   <div type="content">
    <p>
     Ciò chì face chì i turisti anu u laziu di scopre a Corsica, hè a nostra natura salvatica è u nostru liturale più o menu priservatu (o ciò chì ne ferma), unicu in u nostru scornu di Mediterraniu. 
Ma quandu l'astutoni averanu arruvinatu u pocu chì ci ferma, a Corsica serà sempre attrattiva ? Quandu a Corsica s'assumiglierà à a Côte d'Azur, chì serà l'interessu di u stu paese ? 
Oghje hè u situ di a Testa Vintilegna, cumuna di Figari, chì hè minacciatu. Ma e cumune di Piana è di Coti Chjavari facenu pressione per rende custruttibili terre chì eranu prutette. 
A Testa Vintilegna hè u sìmbulu di a lotta contr'à a speculazione è a pressione immubiliaria in l'anni novanta. I prugetti chì ùn si sò pussuti fà vinti anni fà sò di ritornu. 
Hè per quessa chì u Cullettivu pè u rispettu di a lege liturale è parechje organizazioni pulitiche chjamanu à una merendella dumenica 21 aprile à partesi da 10 ore nant'à a Testa Vintilegna. 
Dopu, ùn ci vulerà micca à pienghje.
    </p>
    <p>
     Spéculation en #corse 1990 Testa Ventilegne... par antofpcl
    </p>
   </div>
  </body>
 </text>
</TEI>
