<TEI>
 <teiHeader>
  <fileDesc>
   <titleStmt>
    <title>
     E sturiette Carambar in lingua corsa ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/E-sturiette-Carambar-in-lingua-corsa_a1525.html"/>
     <date>
      Tue, 26 Mar 2013 16:54:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    E sturiette Carambar in lingua corsa ?
   </head>
   <div type="excerpt">
    <p>
     A fine di e sturiette Carambar era dunque una magagna. È s'elle eranu tradutte ?
    </p>
   </div>
   <div type="content">
    <p>
     A settimana passata, fora di Jérôme Cahuzac è di u ghjudice Gentil, hè Carambar chì hà fattu u buzz. A celebre marca di carameli hà annunziatu ch'ella piantava e so sturiette è e so magagne, à prufittu d'esercizii "ludo-éducatifs". 
L'infurmazione hè stata cummentata assai nant'à e rete suciale è ci hè ancu statu una petizione nant'à Facebook. 
For'chè l'infurmazione era una burla... o piuttostu un colpu marketing per fà u buzz è chì hà riesciutu. Una bugia chì hà funziunatu benissimu. Ma a magagna ùn face micca ride i giurnalisti chì ci anu cridutu. 
Cummunicazione di geniu o rubbaccia di marketing ? Ognunu si ferà a so opinione. Bon, ma cumu sarianu e sturiette Carambar s'elle eranu tradutte in corsu ? Eccune unepoche : 
Monsieur è madama Trell anu una figliola.  risposta : Agathe. 
Monsieur è madama Voot anu duie figliole.  risposta : Maguy è Nadia (Ma chì n'aghj'à futte). 
Cumu si chjamanu i "sushis" in corsu ?  risposta : i "pensceri". 
Chì hè u sport preferitu di l'insetti ?  risposta : U cricket. 
Cumu si chjama l'ascensore in China ?  risposta : appughjendu nant'à u bòttulu. 
Cumu si face per duppià u prezzu d'un 4x4 Lada ?  risposta : si face u pienu d'essenza. 
Quale hè chì hà inventatu u minitel ?  risposta : Francis Quinze. 
Chì hè un scheletru in un placard ?  risposta : un francese chì hà vintu à piattatela (cache-cache). 
Ch'hà dettu, Opel ? (Kadett Opel).  Hè a toia, Yota ? (Toyota).  Nò hè a meia, Harry (Méhari). 
Puru in corsu, ùn si ride sempre micca. À voi di truvanne d'altre, e peghju seranu publicate in u prùssimu nùmeru.
    </p>
   </div>
  </body>
 </text>
</TEI>
