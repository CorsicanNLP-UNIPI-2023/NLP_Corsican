<TEI>
 <teiHeader>
  <fileDesc>
   <titleStmt>
    <title>
     U Gaz hè in mezafinale è Thiriez hà a pena in capu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-Gaz-he-in-mezafinale-e-Thiriez-ha-a-pena-in-capu_a1300.html"/>
     <date>
      Thu, 22 Mar 2012 01:46:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U Gaz hè in mezafinale è Thiriez hà a pena in capu
   </head>
   <div type="excerpt">
    <p>
     U diàvule hè statu più forte chè Loulou Nicollin.
    </p>
   </div>
   <div type="content">
    <p>
     U GFCOA hè veramente una squadra à parte. Hà battutu à Montpellier, segondu di L1 chì lotta per u titulu di campione. L'ultima volta chì u Gaz era ghjuntu à stu livellu era 20 anni fà (disfatta contr'à Monaco in Mezavia pienu à tappu). 
Sta volta u Gazélec ghjucava fora (in Timizzolu) ma l'aria di u Vaziu hà fattu di più male à i ghjucadori di René Girard (da vede e videò nant'à u situ di France 3). 
In mezafinale i rossi è turchini ghjucheranu contr'à Lyon. Serà ancu più difficiule, ma l'OL ùn riesce micca contr'à l'isulani. I Ciprioti di l'Apoel Nicosie anu eliminatu a squadra d'Aulas in Champion's League, perchè micca u Gaz in cuppa di Francia ? 
Cù l'ACA chì si mantenerà forse in L1, u Sporting primu di L2 chì colla in L1, u Gaz chì colla in L2 è mezufinalistu di cuppa, u CAB chì colla in National, Frédéric Thiriez hà da pigliassi unepochi d'Efferalgan l'annu chì vene.
    </p>
   </div>
  </body>
 </text>
</TEI>
