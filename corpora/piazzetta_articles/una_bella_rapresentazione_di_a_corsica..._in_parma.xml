<TEI>
 <teiHeader>
  <fileDesc>
   <titleStmt>
    <title>
     Una bella rapresentazione di a Corsica... in Parma
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Una-bella-rapresentazione-di-a-Corsica-in-Parma_a2774.html"/>
     <date>
      Fri, 03 May 2019 23:37:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ULTIMI
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Una bella rapresentazione di a Corsica... in Parma
   </head>
   <div type="excerpt">
    <p>
     S'è tù passi pè Parma, ferai una bella scuperta. Sta pittura stunante si trova in a cità di l'Emilia Romagna, nant'à i muri di a bibliuteca d'un munasteru.
    </p>
   </div>
   <div type="content">
    <p>
     Bon d'accordu i nomi ùn sò micca sempre piazzati cum'ellu ci vole. Quand'ella hè stata fatta in u 1573, Google Maps ùn esistia micca. Ma ùn hè bella ?
    </p>
    <p>
     Per vedela ci vole à andà in a regione di l'Emilia Romagna. Più precisamente in Parma, in u munasteru benedittinu di San Giovanni Evangelista.
    </p>
    <p>
     Pudete visità farmacia di u XVu seculu (circate "l'antica "spezieria"). Ma ùn mancata a bellissima bibliuteca di u munasteru. Tutta affrescata, hè un giuiellu di u Rinascimentu. A decurazione hè principiata in u 1573. 
Hè stata cumandata da un abate, un certu Stefano Cattaneo di Novara.
    </p>
    <p>
     Nant'à i muri ci truverete una splendida rapresentazione di a battaglia di Lepanto.
    </p>
    <p>
     Ma pisate u nasu. Ci viderete scrizzioni in latinu, grecu, arabu, ebraicu, cirillicu... Piuttostu stranu l'affare !
    </p>
    <p>
     Hè quì a làscita di Stefano Cattaneo di Novara. L'abate ci hà lasciatu un messagiu umanistu. Cridia in u diàlogu trà e culture. "Non credeva nella competizione tra culture, nel conflitto. Non si chiudeva nelle sue certezze, era un uomo libero" spiega u grande cutitianu La Repubblica. 
Hè discrittu cum'è un abate "ribellu", in cunflittu cun l'autorità chjesale perchè predicava u dialogu trà i cristiani è u mondu musulmanu.
    </p>
    <p>
     Frà parechje bellezze, truverete à i muri sta pittura à l'affrescu cusì bella di l'Italia, induve si pò vede a Corsica.
    </p>
    <p>
     Eccu una bella ragione di scopre a cità di Parma. Ci n'hè tante altre, l'aviamu scritta face qualchì tempu.
    </p>
   </div>
  </body>
 </text>
</TEI>
