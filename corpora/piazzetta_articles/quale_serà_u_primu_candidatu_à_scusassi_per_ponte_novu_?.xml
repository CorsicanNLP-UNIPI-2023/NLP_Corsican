<TEI>
 <teiHeader>
  <fileDesc>
   <titleStmt>
    <title>
     Quale serà u primu candidatu à scusassi per Ponte Novu ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Quale-sera-u-primu-candidatu-a-scusassi-per-Ponte-Novu_a1297.html"/>
     <date>
      Sun, 18 Mar 2012 00:00:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       PRESIDENZIALI-2012
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Quale serà u primu candidatu à scusassi per Ponte Novu ?
   </head>
   <div type="excerpt">
    <p>
     L'UMP canta u Diu è ci prumette "surprese" per a venuta di Sarkozy. Ma ancu Marine Le Pen corre à pressu à i voti naziunalisti.
    </p>
   </div>
   <div type="content">
    <p>
     In l'anni 80 Jean-Marie Le Pen dicia à prupostu di i naziunalisti corsi : "c'est la trique qu'il faut à ces gens là" dopu ch'elli avessinu impeditu un meeting di u FN in Corsica. 
Cù 35% di voti naziunalisti à l'ultime elezzioni, avà ci vole à "fà corsu". L'UMP vole "regiunalizassi" (sic) è avà si canta u Diu vi salvi Regina à a fine di i meetings. 
Tantu peghju s'elli ùn a pensanu micca, s'elli ùn anu fattu nunda per a lingua corsa, avà ci vole à piglià i voti. 
Hè dinù l'avisu di Marine Le Pen. Ùn ci pò pate, ma u tempu d'una dumenicata hè venuta à muntacci a sega. Allora hà resu omagiu à "les valeurs ancestrales" di i Corsi chjamatu i naziunalisti à vutà per ella. 
Purtantu, si definisce cum'è "jacobine" è hè difficiule di fà più centralisatrice chè ella. Pensa è caca in francese, ma i voti di i naziunalisti corsi l'interessanu. 
Hè stata chjara : "le bilinguisme c'est extrêmement grave" avia dettu nant'à France 5. Di a lingua corsa ùn ne vole sente puzza è d'evuluzione istituziunale ancu menu. A Corsica hè francese, puntu è basta. 
Ma di siguru, cum'ella hà passatu u Diu vi salvi Regina à a fine, si piglierà bè unepochi di voti. Chè o vratè ?
    </p>
   </div>
  </body>
 </text>
</TEI>
