<TEI>
 <teiHeader>
  <fileDesc>
   <titleStmt>
    <title>
     25.000 Corsi sò partuti à u ski, ma manghjanu e paste
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/25-000-Corsi-so-partuti-a-u-ski-ma-manghjanu-e-paste_a1283.html"/>
     <date>
      Mon, 27 Feb 2012 11:49:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    25.000 Corsi sò partuti à u ski, ma manghjanu e paste
   </head>
   <div type="excerpt">
    <p>
     A crisa ? Chì crisa ?
    </p>
   </div>
   <div type="content">
    <p>
     Corse-Matin ci ampara chì sò 25.000 i Corsi à esse partuti pè e vacanze di ferraghju. 
L'aviò è i battelli sò partuti da Corsica pieni à tappu pè e stazioni di neve, pè Disneyland o pè Bali. 
Sapete, a Corsica hè stu paese induve a vita hè più cara chè in altrò, induve u disimpiegu hè forte, induve ci sò 30.000 precarii, induve l'abitanti si lagnanu ch'elli ùn ponu più cumprà un pezzu i a so terra... 
Mentre chì muvimenti d'indignati poveri nascenu in ogni locu, chì a Grecia pate a fame, noi ci tichjemu di crediti ind'è Sofinco. 
Tuttu què pè pudè mette nant'à Facebook i ritratti di Courchevel o di Phuket...
    </p>
   </div>
  </body>
 </text>
</TEI>
