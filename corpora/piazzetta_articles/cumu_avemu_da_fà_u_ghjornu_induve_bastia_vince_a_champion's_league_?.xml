<TEI>
 <teiHeader>
  <fileDesc>
   <titleStmt>
    <title>
     Cumu avemu da fà u ghjornu induve Bastia vince a Champion's League ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Cumu-avemu-da-fa-u-ghjornu-induve-Bastia-vince-a-Champion-s-League_a1095.html"/>
     <date>
      Thu, 12 May 2011 00:59:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Cumu avemu da fà u ghjornu induve Bastia vince a Champion's League ?
   </head>
   <div type="excerpt">
    <p>
     Ùn ci vulia micca à esse malatu di core sàbbatu scorsu in Furiani. Una rete chì più nimu aspettava hà datu u titulu di campione à Bastia à l'ultimu minutu. Dimula franca, paria chì u Sporting avessi vintu a Champion's League. È ùn semu ch'è in terza divisione...
    </p>
   </div>
   <div type="content">
    <p>
     J39 - BASTIA CHAMPION DE NATIONAL ! par SportingClubBastia  Di memoria d'accaniti, facia parechji anni ch'ellu ùn s'era più vista un'ambianza cusì in Furiani. Dopu à anni è anni di guai, d'appuntamenti mancati, di penseri è d'angosce, u Sporting hà infine vintu una partita impurtante, ciò ch'ellu ùn face mai. 
Cunniscite tutti a facultà di u SCB à trafalassi in e partite impurtante. Forse a colpa à l'assenza d'una cultura di a vittoria chì semu troppu abituati à i strazii. 
Hè stata cusì contr'à Créteil, quandu à qualchì segonda di a fine u risultatu era di 1 à 1. Una volta di più, i turchini ùn c'eranu micca... Ma era scritta chì quist'annu, era l'annata di u Sporting, trasfurmatu in mascina à vince dopu à esse statu vicinu di a morte l'estate passata. 
Idrissa Sylla hè dunque entratu in a storia turchina, marcandu una rete à u 92esimu minutu, in un'ambianza infernale è cumplettamente surrealista pè una partita di terza divisiò. 
Ci vulia un'ora pè andà da Furiani à Bastia tantu a festa era tremenda. Ci vole à crede chì stu club ùn hè veramente micca cum'è l'altri... Vi rendite contu sì un ghjornu ci tocca à vince a Champion's League ! 
A gattiva sorte hè stata cunghjurata... È s'ella era a fine di i macciacci è u principiu d'un'alba nova ? Francamente, u populu corsu a si merita, nò ? 
D'altre videò nant'à u situ officiale
    </p>
   </div>
  </body>
 </text>
</TEI>
