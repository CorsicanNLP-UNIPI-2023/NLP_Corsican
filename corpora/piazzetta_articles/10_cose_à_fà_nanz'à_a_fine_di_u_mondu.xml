<TEI>
 <teiHeader>
  <fileDesc>
   <titleStmt>
    <title>
     10 cose à fà nanz'à a fine di u mondu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/10-cose-a-fa-nanz-a-a-fine-di-u-mondu_a1469.html"/>
     <date>
      Tue, 18 Dec 2012 16:07:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       10-RAGIONI-DI
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    10 cose à fà nanz'à a fine di u mondu
   </head>
   <div type="excerpt">
    <p>
     Ci hè megliu chè d'andà in Bugarach cun l'altri tonti.
    </p>
   </div>
   <div type="content">
    <p>
     Una pulendata cun Christophe Barbier. Per u piacè di u brocciu è di u figatellu cù a pulenda pigliendu à Barbier à colpi di pulendaghju. 
Una scimia cù Hubert Tempête fidighjendu l'epupea di Bastia in 78. Cunniscite a so pizzeria in Bastia, è a videò di l'epupea fatta da Michel Moretti si trova nant'à internet. O allora pudete dinù passavvi Torino - Bastia tutta a ghjurnata di u 21 dicembre, mughjendu à ogni volta chì Krimau marca. 
Spende tutti i vostri soldi in cunnerie. Ma quessa in generale tuttu ognunu si sbroglia abbastanza bè per falla. 
Sciaccà una capata à Frédéric Thiriez. Quantu ci n'hè chì anu stu sognu in Corsica ? 
Vince un'elezzione. Quantu site, lettori di A Piazzetta, à ùn avè mai vintu un elezzione ? 
Fà l'amore. 47% di l'omi è 25% di e donne anu dettu chì fà l'amore saria a so ultima scelta nanz'à a fine di u mondu. L'altri, sò bugiardi. 
Vince a so piazza pè u paradisu. Ma bon, hè appena troppu tardi per pensacci... 
Fà a rivincita di Ponte Novu. Ma sta volta dinù, ùn simu micca siguri di vince. 
Vede una ultima partita in Furiani. Ma quessa, Thiriez ùn vole micca. 
Fidighjà "Questions pour un champion" è aspettà. Di tutte e manere, chì vulete fà d'altru ? 
È voi, chì fariate ?
    </p>
   </div>
  </body>
 </text>
</TEI>
