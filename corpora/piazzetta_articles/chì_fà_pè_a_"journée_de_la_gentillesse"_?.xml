<TEI>
 <teiHeader>
  <fileDesc>
   <titleStmt>
    <title>
     Chì fà pè a "journée de la gentillesse" ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Chi-fa-pe-a-journee-de-la-gentillesse_a1438.html"/>
     <date>
      Mon, 12 Nov 2012 23:40:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       10-RAGIONI-DI
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Chì fà pè a "journée de la gentillesse" ?
   </head>
   <div type="excerpt">
    <p>
     U 13 nuvembre hè a "journée mondiale de la gentillesse". S'è vò ùn sapete micca cumu esse bravi, eccu unepoche di pruposte.
    </p>
   </div>
   <div type="content">
    <p>
     A ghjurnata mundiale di a bravezza esiste avà dapoi parechji anni è casca u 13 nuvembre. Allora cumu fà ? 
1. Oghje, ùn insulterete nè arbitru, nè "juge de touche" : Casca bè, ùn ci hè micca partite di futbol nè in Furiani, nè in Timizzolu, nè in Mezavia. Ma sapete bè chì l'arbitri francesi sò i peghju di u mondu. 
2. Ùn tumberete à nimu : In Corsica si ponu tumbà e donne, i babbi di famiglia davant'à i so figlioli, u ghjornu di Pasqua... Ma oghje, speremu chì voi, amichi maffiosi chì leghjite A Piazzetta, ùn caccerete micca u galibre. 
3. Serete bravi cù i turisti : Casca bè, sò tutti partuti. 
4. Averete un surrisu per tutti oghje : Cù u vostru patrone azezu, cù i flicchi chì v'arrestanu in vittura, cù l'antipaticu chì vi vende u pane. Nò, quantunque micca cù i flicchi... 
5. Ùn dicerete micca male di u vostru elettu : Puru s'è vo pensate ch'ellu hè una narpia, dite ch'è vo vutate per ellu. È fate ciò ch'ella vi pare in l'isoloir. 
6. Micca ghjesteme oghje ! Nò, ùn mughjerete nè sangu lu Satanassu ! s'è vo riuccate u vostru caffè nè ch'è tù scia manghjatu da i topi !  quandu senterete parlà à Nicolas Alfonsi à a radio. Micca oghje. 
7. Serete bravu cun Magno Novaes s'è vo u cruciate : Sì Bastia hè una di e peghju difese d'Auropa, ùn hè micca solu colpa soia, nò ? 
8. Ferete "l'appels de phare" nant'à a strada s'ellu ci hè a pulizza : D'altronde, saria ora di falla sempre quandu vidite i gendarmi. 
9. Create una sezzione lucale di u "Mouvement mondial pour la gentillesse" : Iè, u "Muvimentu mundiale pè a bravezza" esiste dapoi u 1997. Ci n'hè chì ùn anu veramente nunda à fà. 
10. Eppo s'è vo avete decisu d'esse azezi, trippa !
    </p>
   </div>
  </body>
 </text>
</TEI>
