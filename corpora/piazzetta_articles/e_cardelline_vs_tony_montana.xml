<TEI>
 <teiHeader>
  <fileDesc>
   <titleStmt>
    <title>
     E cardelline vs Tony Montana
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/E-cardelline-vs-Tony-Montana_a1227.html"/>
     <date>
      Wed, 07 Dec 2011 11:59:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    E cardelline vs Tony Montana
   </head>
   <div type="excerpt">
    <p>
     In Corsica ùn avemu micca soldi, ma avemu l'idee. In Furiani, dui omi facianu u trafficu di... cardelline.
    </p>
   </div>
   <div type="content">
    <p>
     Ùn hè mancu una magagna è basta à leghje Corse-Matin di u 7 dicembre : Deux voleurs de chardonnerets pris la main dans le sac à Furiani. 
Dui fratelli chì anu vulsutu imità à Tony Montana anu avutu l'idea luminosa d'inventà un sistema pè chjappà e cardelline. Un sistema degnu di Mac Gyver : un iPhone in un arburu imitava u fischju di l'acelli pè attiralli. Nant'à e branche avianu messu appena di "Super Glue 3" per chjappà l'ocelli. Pareche cardelline sò state chjappe cusì. 
Ci vole à sapè chì st'ocellu prutettu si vende trà 75 è 150 €. Di chè fà un veru business ! Mancu a Brise de Mer ci avia pensatu. 
30 anni, fà u gruppu E Cardelline cantava un tube planetariu chjamatu Libertà. V'arricurdate ? Ti vogliu fà una canzunetta... Da vede quì. 
Oghje, e cardelline si chjappanu cù un iPhone è un tubu d'incolla pè vende nant'à eBay. Campemu un'epica veramente strana...
    </p>
   </div>
  </body>
 </text>
</TEI>
