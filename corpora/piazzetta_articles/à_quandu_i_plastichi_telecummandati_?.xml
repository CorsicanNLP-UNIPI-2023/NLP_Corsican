<TEI>
 <teiHeader>
  <fileDesc>
   <titleStmt>
    <title>
     À quandu i plastichi telecummandati ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-quandu-i-plastichi-telecummandati_a1645.html"/>
     <date>
      Tue, 03 Dec 2013 09:46:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    À quandu i plastichi telecummandati ?
   </head>
   <div type="excerpt">
    <p>
     U pdg d'Amazon hà annunziatu a prussima rivuluzione di a so intrapresa : e cummande passate nant'à u situ è purtate in casa via l'utilizazione di "droni".
    </p>
   </div>
   <div type="content">
    <p>
     Induve si pianterà Jeff Bezos ? U patrone di u gigante americanu di cummerciu in linea ne trova sempre una. 
L'ultima ch'ellu hà trovu : utilizà droni pè arrigà in casa e cummande di l'internauti. Chjamatu «Amazon Prime Air», l'affare puderia esiste da quì à quattru o cinque anni. 
I droni ponu purtà robba (sin'à 2,3 chilò) è in un chjerchju di 16 chilometri in gir'à i magazini d'Amazon. U patrone parla d'una rivuluzione ecologista. 
Ma hè sopr'à tuttu un furmidèvule colpu di publicità per a so intrapresa. Nanz'à Natale, hè bè trovu ! 
S'imagineghja tuttu ciò ch'ellu si puderia fà cù st'apparechji. Domino's avia digià fattu parlà fendu crede ch'ellu si puderia purtà pizze cù i droni. 
Pacchetti è pizze seranu forse un ghjornu purtati per aria. È a prima notte turchina cù utilizazione di droni, serà per quandu ?
    </p>
   </div>
  </body>
 </text>
</TEI>
