<TEI>
 <teiHeader>
  <fileDesc>
   <titleStmt>
    <title>
     In Pieve, e stàntare aspettanu u bus
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/In-Pieve-e-stantare-aspettanu-u-bus_a2218.html"/>
     <date>
      Thu, 21 May 2015 00:39:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    In Pieve, e stàntare aspettanu u bus
   </head>
   <div type="excerpt">
    <p>
     In u paese di u Nebbiu, avà ci truverete un agrottu per prutege e trè stàntare prestoriche. L'avisi sò spartuti in quant'à l'estetica di u bastimentu, ma omancu sò oramai prutette...
    </p>
   </div>
   <div type="content">
    <p>
     In Corsica u bus ùn passa micca da per tuttu, ma avemu agrotti muderni per prutege e stàntare. 
U ritrattu face surride, ma pone u veru prublema di a prutezzione di e stàntare. In Paddaghju, in Cauria, i detaglii di e sculture di e stàntare smariscenu sott'à l'azzione di u tempu. È ci vole à crede chì tuttu u mondu si ne impippa. 
Bah iè, c'indignemu di Daesh chì sciappa e statue è minaccia a cità antica di Palmira, ma noi, simu capaci di prutegelu, u nostru patrimoniu ? 
In Pieve, e trè stàntare (chì si chjamanu Bucentone, Murella è Mùrtola, di u nome di i lochi induv'elle sò state trove) si n'andavanu di male è c'era urgenza. Hè digià benissimu ch'elle sianu à l'agrottu, ma forse s'averia pussutu fà un bastimentu appena di più esteticu. 
Nant'à u net, l'avisi sò diversi. Ghjudicate da per voi :
    </p>
    <p>
     Ritrattu : Cateddu Muntaninu
    </p>
    <p>
     Nanzu, eranu in paese, vicini di a chjesa :
    </p>
    <p>
     Ritrattu : elizabethpardon.hautetfort.com 
In u so articulu di u mese d'aprile di u 2014, l'autore di stu blog ci dice à prupositu di a stàntara di Bucentone chì : 
"c'est un menhir anthropomorphe, mais ses motifs sculptés - arcades, nez, oreilles, pectoraux... ne sont plus lisibles : les trois statues ont été "protégées" par un enduit de résine (pour consolider la roche) qui a eu un effet inverse et catastrophique !" 
Omancu avà seranu (appena) prutette. È per l'altre stàntare di Corsica, aspettemu chì u bus passi à piglialle ?
    </p>
   </div>
  </body>
 </text>
</TEI>
