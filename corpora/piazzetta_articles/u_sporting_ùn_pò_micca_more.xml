<TEI>
 <teiHeader>
  <fileDesc>
   <titleStmt>
    <title>
     U Sporting ùn pò micca more
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-Sporting-un-po-micca-more_a1333.html"/>
     <date>
      Wed, 25 Apr 2012 00:44:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U Sporting ùn pò micca more
   </head>
   <div type="excerpt">
    <p>
     Bastia ùn serà mai un club cum'è l'altri. Quist'annu chì vene, serà in L1 è cum'ellu hà dettu Thiriez, cuntinuverà di "nuire gravement à l'image du football français".
    </p>
   </div>
   <div type="content">
    <p>
     7 anni dopu à avè persu a so piazza in L1, dui anni dopu à a so retrogradazione in CFA, u Sporting hè di ritornu. Hè l'occasione di salutà qualchì amichi nostri : 
Frédéric Thiriez : per l'inseme di a so opera anti-corsa. 
Gervais Martel : u presidente di Lens chè no lascemu ellu dinù in fondu di a classifica di L2. 
Jean-Jacques Panunzi : chì ùn vulia micca chì a CTC salvi u Sporting durante l'estate 2010. 
Henri Legarda, presidente di Le Mans : avia dettu nant'à Bastia chì : « Les rencontres se déroulent toujours dans une agressivité permanente et un climat de terreur. ». U so club hè sempre in l'ultimi di a classifica. 
Jean-Claude Darcheville  : chì avia rispostu à a dumanda Le pire public de France ? « Celui de Bastia. Ce sont vraiment des c... J'aurais bien aimé que le club descende en CFA. Dès lors, il n'y aurait pas de déplacement là-bas... » 
Mamadou Niang : Chì s'era battutu cum'è un lione in u 2005 per marcà contr'à u Sporting. Avia dettu tandu ch'ellu vulia fà tuttu per fà falà à Bastia in L2. 
È di siguru, tutti quelli chì si sò tichjati durante anni è anni quand'elli eranu dirigenti di u Sporting. Falatu in National, Bastia ùn interessava più à nimu. Di ritornu in L1, speremu chì i manghjoni stianu u più luntanu pussibule da Furiani...
    </p>
    <p>
     23 avril 2012 : Bastia retrouve la Ligue 1, le... par SportingClubBastia  Ritruvate ritratti è filmi nant'à u situ officiale.
    </p>
   </div>
  </body>
 </text>
</TEI>
