<TEI>
 <teiHeader>
  <fileDesc>
   <titleStmt>
    <title>
     Playlista "bandera corsa"
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Playlista-bandera-corsa_a2005.html"/>
     <date>
      Sat, 25 Oct 2014 11:11:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Playlista "bandera corsa"
   </head>
   <div type="excerpt">
    <p>
     Ah iè ? Ùn volenu micca vede a nostra bandera ? A so visione li dà e brisgiole ? Cascà bè, l'anu da vede ancu di più cusì. Eccu a nostra playlista "bandera corsa".
    </p>
   </div>
   <div type="content">
    <p>
     U prefettu Adolphe hà vulsutu pruibiscela.  I Nizzardi si sò annerbati quandu l'anu vista.  Tanti cummentadori l'anu vista cumu una "pruvucazione".  U delegatu di ACA - Valenciennes l'hà difesa. 
Senza cascà in a pruvucazione è in l'incidenti ch'elli aspettanu : a sola suluzione, hè di falla sventulà ! 
Eccu a playlista "testa di moru", da A Palatina à Populu Vivu, da I Chjami Aghjalesi à Orizonte...
    </p>
    <p>
     A Palatina
Cantu anònimu di u XIXu o di u principiu di u XXu (nò ùn era micca cantatu à i tempi di Paoli...) nant'à un'aria tradiziunale (cù un rìtimu appena di più rapidu), A Palatina dice : 
"Or fate sventulà sta chjoma,  Chì tantu sott'à la soma,  Per cent'anni ùn si hà da stà,  Da lu pughjale à la marina  Cantate la Palatina  È lu piombu salterà" 
Canta u Populu Corsu l'hà pupularizatu.
    </p>
    <p>
     Sunatu hè lu cornu
Hè Don Petru de Mari chì l'hà cumposta è hè stata publicata per a prima volta in L'Almanaccu di A Muvra, in u 1926. 
"Tutti sott'à la cara bandera  Bianca, ornata di la testa mora  Aiò tutti chì turnata hè l'ora  Di la nostra antica libertà" 
Sò parechji gruppi à avè cantatu sta canzona, eccu a versione di Canta u Populu Corsu.
    </p>
    <p>
     U Culombu
Scritta da Petru Rocca in u 1937, tube di l'anni 70. Dice cusì : 
"Centu bandere cu lu moru  Innalzanu lu so biancor  In questu sùblime decoru  Frà l'evviva d'ardenti amor  Di de Paoli la sembianza  Presente ci face esultà."
    </p>
    <p>
     L'Arcusgi di Pasquale
Aspettendu a rivincita di Ponte Novu, a canzona di L'Arcusgi dice cusì : 
"U cantu di u culombu  Introna la Custera  Ci chjama lu ribombu  sott'à la cara bandera"
    </p>
    <p>
     A mea la bandera
Canzona di I Chjami Aghjalesi esciuta in u discu "Sventulerà" : 
"A mea la bandera  sventuleghja a vita  È bench'è bianca è nera  Mi pare culurita".
    </p>
    <p>
     Populu Vivu
Unu di i più grandi successi di I Chjami Aghjalesi. Cantata da Canta in u discu "Théâtre de la Ville" è dopu arregistrata da i Chjami in u discu "Esse" (1981) : 
"Soffiu di a timpesta  Chì sciappa i cantoni  In paesi stranieri  Ghjustra la bandera"
    </p>
    <p>
     I CHJAMI AGHJALESI "Populu Vivu" 1981
    </p>
    <p>
     Testa Mora
Hè u gruppu Orizonte chì l'hà esciuta in u 1995.
    </p>
    <p>
     A mio bandera
A mo bandera di u gruppu Notte.
    </p>
    <p>
     Terra Sacra
Esciuta in u discu "Populu Vivu" in u 1993 (parolle di Patrick Croce, musica di Ceccè Pesce).
    </p>
    <p>
     L'Armata
"Bandera corsa  Alzata in forza  Pronta hè à sventulà" 
Da vede sta versione interessante in Ukulélé, cantata in live in sala di bagnu.
    </p>
    <p>
     Corsica Nostra
Canta u Populu Corsu - Corsica Nostra par apiazzetta  U tube di tutti i tubes. 
"L'ora hè venuta di fà l'unione  Per la salvezza di la nazione  Sta voce pura vene da u core  Ci porta a fede, ci canta amore."
    </p>
    <p>
     Bandera mora
Canzona di Diana di l'Alba chì dice : 
"Era una bandera arritta è fiera  Chì purtava a spera di a libertà  Tutti adduniti, mai più banditi,  Circhendu a via di a fraternità" 
Truvate ch'ella ne manca una ? Scrivetela puru in cummentu.
    </p>
   </div>
  </body>
 </text>
</TEI>
