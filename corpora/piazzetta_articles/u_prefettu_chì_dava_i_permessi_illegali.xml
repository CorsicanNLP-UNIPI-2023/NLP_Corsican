<TEI>
 <teiHeader>
  <fileDesc>
   <titleStmt>
    <title>
     U prefettu chì dava i permessi illegali
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-prefettu-chi-dava-i-permessi-illegali_a1638.html"/>
     <date>
      Tue, 12 Nov 2013 00:08:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       betonisation_corse/
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U prefettu chì dava i permessi illegali
   </head>
   <div type="excerpt">
    <p>
     C'era una volta un prefettu di Corsica, chì ghjustu nanzu d'andassine firmava quattru permessi illegali, in Coti Chjavari. Ci hè audienza à u TA di Bastia u 13 nuvembre.
    </p>
   </div>
   <div type="content">
    <p>
     Stéphane Bouillon hè statu prefettu di Corsica durante dui anni è mezu, da settembre 2008 à marzu 2011. 
Di siguru, più nimu s'arricorda d'ellu, fora di l'associ di difesa di l'ambiu. 
L'affari (chì sò in francese) si passanu in Coti Chjavari. I gendarmi facenu parechji PV (in u 2005 è u 2007). U pruprietariu, à u capu d'un'intrapresa chì prupone lucazione è giri di quad è di jet ski à i turisti) custruisce nant'à u mare, in a banda di i 20 metri. 
U 3 marzu 2011, u prefettu accorda i permessi di custruisce. U lindumane, u simpaticu prefettu si ne và (da leghje nant'à U Levante), mutatu pè travaglià cun Claude Guéant. 
Tuttu và bè dunque. 
L'associ di difesa di l'ambiu U Polpu, U Levante è GARDE cuntestanu sti permessi illegali. Chjamanu à un'adunita u 13 nuvembre à u TA di Bastia (Villa Montepianu) à 9 ore è 20.
    </p>
   </div>
  </body>
 </text>
</TEI>
