<TEI>
 <teiHeader>
  <fileDesc>
   <titleStmt>
    <title>
     Corsi in Parigi : "No go zone" on tour
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Corsi-in-Parigi-No-go-zone-on-tour_a2190.html"/>
     <date>
      Mon, 13 Apr 2015 01:07:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Corsi in Parigi : "No go zone" on tour
   </head>
   <div type="excerpt">
    <p>
     Quandu i Corsi collanu in Parigi, hè peghju ch'è a "horde sauvage", i vàndali è i Gremlins reuniti.
    </p>
   </div>
   <div type="content">
    <p>
     Avete intesu parlà di l'incidenti di u sabbatu dopumeziornu in Parigi, in u quartieru di e Halles ? A prefettura hà parlatu "d'incidents sérieux" fendu quindeci feriti (tutti pulizzeri). 
Nant'à u net si pò leghje : Les supporters de Bastia ravagent Paris. 
Iè iè, i Corsi anu arruvinatu à Parigi, messu in pezzi a piràmida di u Louvre, plasticatu l'Hôtel de Ville, rasatu l'opéra Bastille, fattu saltà i Champs Elysées, è piantatu a bandera corsa in cima di a Tour Eiffel. 
Solu Disneyland hè statu risparmiatu.
    </p>
    <p>
     Nant'à iTélé si parla di "commerçants saccagés" è "sous le choc". 
Da vede quì : Incidents à Paris avant la rencontre PSG-Bastia
    </p>
    <p>
     Incidents à Paris en marge du match PSG-Bastia - 11/04/2015 à 20h00
    </p>
    <p>
     "Sous le choc"... ma di chè ? 
Hè stata publicata nant'à Facebook un filmettu induve si vede u famosu cummerciante di bombò chì avia dettu "je me suis vu mourir". 
Iè, ma hè perchè hà avutu paura di i gaz di i CRS. A dice in un filmettu chì hè statu publicatu nant'à Facebook :
    </p>
    <p>
     (function(d, s, id) { var js, fjs = d.getElementsByTagName(s)[0]; if (d.getElementById(id)) return; js = d.createElement(s); js.id = id; js.src = "//connect.facebook.net/co_FR/sdk.js#xfbml=1&amp;version=v2.3"; fjs.parentNode.insertBefore(js, fjs);}(document, 'script', 'facebook-jssdk'));La vérité du marchand de bonbons ! Le contre interview ! BFM ho menteurs ! #scbVsPsg
Posted by Lauu Wtz on Dumenica 12 Aprile 2015
    </p>
    <p>
     S'ella ùn viaghja micca, fidighjate quì :
    </p>
    <p>
     Ma u premiu Pulitzer hè pè st'articulu di u JDD chì parla d'una... vittura brusgiata da i Bastiacci, in un locu (u XIVu) induve i sustenidori bastiacci ùn sò purtantu micca passati. 
Ben allora ? Quale hè u bruttu chì và à zingà u focu à e vitture in Parigi ? Ùn site veramente micca simpàtichi.
    </p>
    <p>
     Allora serà statu tuttu negativu ? 
Ma nò, per Le Parisien ci sò stati menu incidenti ch'è prevista. Per l'ambianza : 
"Si une finale devait se gagner aux bruits de ses supporteurs, alors Bastia aurait un des palmarès les plus fournis de France. Hier, le peuple corse a dominé Paris dans le match très anecdotique des tribunes."
    </p>
    <p>
     Aneddoticu ? Micca siguru. U prìncipe pò cumprassi i ghjucadori i più boni di u mondu, ùn puderà mai cumprassi un publicu è una storia. A nostra vittoria hè stata di mustrà ch'è no semu sempre quì malgradu e bastunate è chì a Corsica hè dinù una terra di resistenza per u futbol pupulare chì a LFP vole vede smarrisce. Trasfurmà i sustenidori in un publicu di cunsumatori hè u so unicu scopu.
    </p>
   </div>
  </body>
 </text>
</TEI>
