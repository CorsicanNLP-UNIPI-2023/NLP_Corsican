<TEI>
 <teiHeader>
  <fileDesc>
   <titleStmt>
    <title>
     A fine di l'orribili nomi di residenze in Aiacciu ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-fine-di-l-orribili-nomi-di-residenze-in-Aiacciu_a1859.html"/>
     <date>
      Tue, 03 Jun 2014 09:08:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A fine di l'orribili nomi di residenze in Aiacciu ?
   </head>
   <div type="content">
    <p>
     Ci hè u cambiamentu à u serviziu di a lingua corsa di a municipalità aiaccina. Christophe Mondoloni piglia a successione di Tumasgiu d'Orazio chì avia stallatu u serviziu sei anni fà. 
Interrugatu da Alta Frequenza, hà annunziatu i cantieri di a so mandatura : allergà u serviziu di a lingua corsa à a CAPA è travaglià nant'à a tupunimia : 
"Lorsqu'une résidence ou un immeuble sera fait à Ajaccio ou dans le grand Ajaccio, on recherchera le lieu-dit, son histoire". 
Hè vera chì in materia di dà nomi goffi, simu furtissimi in Corsica. Arricurdatevi st'articulu di u 2012. È ne parla dinù u blog Ofedericabellatchitchi. 
È per infurmazione, nò, "Le Clos de Longvilliers" in Muriani ùn hè disgraziatamente micca una magagna. 
Dice Mondoloni chì ci vole chì i casali è e residenze nove portinu l'anticu nome di locu, "et non pas L'Orée du bois ou Le Wilson"... è hè piuttostu una bona nova, tantu u scempiu hè impurtante. 
Avà ùn ferma più ch'è à finiscene cù l'architettura goffa.
    </p>
   </div>
  </body>
 </text>
</TEI>
