<TEI>
 <teiHeader>
  <fileDesc>
   <titleStmt>
    <title>
     Perdite a vostra panza nanz'à l'estate grazie à a JIRS
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Perdite-a-vostra-panza-nanz-a-l-estate-grazie-a-a-JIRS_a1288.html"/>
     <date>
      Tue, 06 Mar 2012 13:04:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Perdite a vostra panza nanz'à l'estate grazie à a JIRS
   </head>
   <div type="excerpt">
    <p>
     Megliu chè a gastrò, megliu chè u Power Plate è Weight Watchers : fatevi una "grève de la faim" pè perde a vostra ciccia.
    </p>
   </div>
   <div type="content">
    <p>
     Cuntinuveghja l'epidemia di "grève de la faim" in Corsica. U muvimentu hè statu lanciatu in sustegnu à Guy Orsoni chjappu da a JIRS di Marseglia. 
Dopu à Guy Orsoni, dopu à Alain Orsoni, dopu à u merre di Veru, dopu à un amicu d'Alanu, un quintu elementu face a greva di a manghjusca : Gabriel-Xavier Culioli chì dice in un cummunicatu vulè prutestà « contre la justice d’exception et en solidarité avec Guy Orsoni ». 
A mubilizazione s'organiseghja in Aiacciu induve s'hè tenuta luni sera una riunione dibattitu in sustegnu à Guy Orsoni, accusatu di quattru assassinii. 
Ma France 3 ci ampara chì a famiglia di Lisandru Plasenzotti, chjappu anch'ellu in u cumbugliu di a JIRS (per nunda !) ùn hà vulsutu participacci. 
In tantu, Alain Orsoni cuntinuveghja u so travagliu di presidente di l'ACA. À 20 minutes, hà dichjaratu ch'ellu hà da cuntinuvà à seguità l'ACA... per teleffunu. Speremu ch'ellu hà un "forfait millenium".
    </p>
   </div>
  </body>
 </text>
</TEI>
