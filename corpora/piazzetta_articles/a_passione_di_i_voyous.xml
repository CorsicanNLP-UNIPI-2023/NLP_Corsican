<TEI>
 <teiHeader>
  <fileDesc>
   <titleStmt>
    <title>
     A passione di i voyous
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-passione-di-i-voyous_a1303.html"/>
     <date>
      Tue, 27 Mar 2012 12:07:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A passione di i voyous
   </head>
   <div type="excerpt">
    <p>
     A cummissione viulenza di a CTC hà decisu dop'à un annu di riflessione di... creà un "osservatoriu di a viulenza" per cuntinuvà a riflessione. In tantu, Hélènes Filières di Mafiosa dice a so passione pè i maffiosi.
    </p>
   </div>
   <div type="content">
    <p>
     Cumu luttà contr'à a viulenza in Corsica, sì à tuttu u mondu li piacenu i voyous ? 
Hélènes Filières nant'à u situ di TV Magazine riassume bè ciò chì a ghjente pensa di i maffiuselli : 
À a dumanda "Vous aimez bien les Corses ?" L'attrice risponde : "Je les adore. Surtout les hommes. Ils ont un vrai sens de la galanterie. Et puis, j'aime les voyous..." 
À ringraziatti pè l'accurtatoghju "corses = voyous". Hélènes Filières vene di vince a Palma d'oru di a cunneria. 
Casca bè, l'eletti di a CTC anu decisu di cuntinuvà à riflette nant'à a viulenza dop'à un annu di riflessione (torna un assassiniu oghje in Biguglia...). 
Casca bè dinù chì U Levante vene di caccià un cummunicatu intitulatu Ne voyez-vous pas le système mafieux qui s’installe. 
Allora cuntinuvemu puru di riflette, di lagnacci di a speculazione immubiliare, di l'assassinii, di l'arme, di a droga, di u mitu di "l'argent facile" è di Tony Montana, di a predazione di a maffia nant'à u liturale, ciò chì a ghjente li piace, sò i voyous.
    </p>
   </div>
  </body>
 </text>
</TEI>
