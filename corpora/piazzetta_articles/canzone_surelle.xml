<TEI>
 <teiHeader>
  <fileDesc>
   <titleStmt>
    <title>
     Canzone surelle
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Canzone-surelle_a2203.html"/>
     <date>
      Mon, 27 Apr 2015 18:51:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Canzone surelle
   </head>
   <div type="excerpt">
    <p>
     Cunniscite tutti "A Strada di l'omu", canzona di Canta u Populu Corsu. Ma sapete da induv'ella vene ?
    </p>
   </div>
   <div type="content">
    <p>
     In lu settanta, indiatura, country/folk music, versu nustrale è puesia campavanu in armunia. Canta u Populu Corsu cantava (è fischjava dinù) A strada di l'omu (in u discu "A Strada di l'avvene", scritta da GP Poletti) :
    </p>
    <p>
     A cunniscite tutti :
    </p>
    <p>
     Issa bellissima canzona chì ci pare un classicu corsu, era un'adattazione è un accunciamentu di « Dark as a dungeon » una canzona americana scritta da Merle Travis, un grande musicante di bluegrass. 
Eccu u filmettu di Mèrulu Travis, in custume di minadore da salutà i veri travagliadori, cantendu è sunendu di ghitara (è di zappone) in 1951 :
    </p>
    <p>
     Eccu dinù à Johnny Cash  chì dimostra ch'ellu si pò cantà i strazii di l'operai incù una banana in capu (l'avera ancu pruvata è riesciuta incù una patata calda in bocca).
    </p>
    <p>
     A grandissima Joan Baez anch'ella hà fattu a so ripresa :
    </p>
    <p>
     È per compie l'affare (ma pichjate puru nant'à internet chì ci sò tone di riprese), torna una interpretazione sòbria è distinta di Mèrulu Travis accumpagnatu incù mandulina è voci di u Nitty Gritty Dirt Band un impurtantissimu gruppu di country/folk chì si primurava anch'ellu, à a so manera, di u Riacquistu :
    </p>
   </div>
  </body>
 </text>
</TEI>
