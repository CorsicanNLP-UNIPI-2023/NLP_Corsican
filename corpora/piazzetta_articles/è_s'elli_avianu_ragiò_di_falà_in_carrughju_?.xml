<TEI>
 <teiHeader>
  <fileDesc>
   <titleStmt>
    <title>
     È s'elli avianu ragiò di falà in carrughju ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/E-s-elli-avianu-ragio-di-fala-in-carrughju_a1667.html"/>
     <date>
      Thu, 16 Jan 2014 21:13:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    È s'elli avianu ragiò di falà in carrughju ?
   </head>
   <div type="excerpt">
    <p>
     Tuttu u mondu si ne ride d'elli. À quandu sarianu micca pulitizati, à quandu sarianu manipulati... I giovani sò falati in carrughju. È l'altri ch'aspettanu ?
    </p>
   </div>
   <div type="content">
    <p>
     A magagna corre dapoi parechji ghjorni. Un liceanu averia dettu ch'ellu facia greva perchè "ils ont arrêté Miot". 
Bon và bè, a magagna face ride è tuttu u mondu ci crede. Ma face una stonda ch'ella circuleghja nant'à u net (vede nant'à stu tweet quì sottu... di u 2012). 
I liceani sò fallati in carrughju, è si sente di tuttu. Sti giovani sarianu manipulati, o micca pulitizati. O allora facenu greva per ùn travaglià micca. 
I vechji i si ghjocanu à a risa... ma ciò ch'elli ùn dicenu micca, hè ch'elli anu fattu listessa quand'elli eranu più giovani... Eppo s'è vo truvate un cullegiante chì riesce à spiecavvi in detagliu l'affare di l'arrestatu Miot, signalatecila. Capisce qualcosa cusì cumplessu à l'età di 12 anni, hè c'ellu ci vole à numinalu subbitu per un premiu Nobel. 
Povera giuventù, chì hà capitu chì qualcosa ùn andava in stu paese è chì si mubilizeghja per u so avvene. I so vechji ùn li pardonanu nunda è i si piglianu à a risa. 
U Statu purtantu ci hà messu un bellu pattone : innò à a cuufficialità (vutata purtantu da l'eletti di a Corsica), innò à una piazza pè a Corsica in a custituzione, innò à l'arrestatu Miot, innò à un statutu di residente. 
Allora ch'aspettanu per falà in carrughju ?
    </p>
    <p>
     L'heure est aux jeux de mots...
“@femuacorsica: Exclusif : Ils ont arrêté Miot. http://t.co/NHm1cvyV via @sharethis”
— Damien Mattei (@aurisacrafames) 30 Décembre 2012
    </p>
   </div>
  </body>
 </text>
</TEI>
