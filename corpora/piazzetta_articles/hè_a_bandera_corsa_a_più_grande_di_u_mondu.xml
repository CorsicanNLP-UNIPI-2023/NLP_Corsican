<TEI>
 <teiHeader>
  <fileDesc>
   <titleStmt>
    <title>
     Hè a bandera corsa a più grande di u mondu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/He-a-bandera-corsa-a-piu-grande-di-u-mondu_a2050.html"/>
     <date>
      Tue, 02 Dec 2014 11:38:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Hè a bandera corsa a più grande di u mondu
   </head>
   <div type="excerpt">
    <p>
     Facenu sedeci anni chì in Conca hè festighjatu l'ottu dicembre. E in a muntagna appiccicheghjanu a bandera corsa a più grande di u mondu. Di chè fà scimisce à Estrosi è à Thiriez.
    </p>
   </div>
   <div type="content">
    <p>
     Hè tamanta, face 300 m², hè stinzata nant'à a Punta Calcina in Conca (si pò vede da a strada), hè schjarita di notte, è hè dunque a bandera corsa a più grande di u mondu. 
Di chè dà u trimuleghju à Estrosi, Thiriez, è u publicu di l'Allianz Riviera di Nizza. 
Hè l'associu A Punta di l'Ortu chì hà in qualchì modu inventatu st'operazione "una muntagna, una bandera". 
Pè a festa di a nazione, duie bandere corse tamantone sò appiccicate in a muntagna : quella di a Punta Calcina dunque, è un'altra nant'à a Punta di l'Ortu, più chjuca (63 m² quantunque).
    </p>
    <p>
     Si prepara l'altra bandera, più chjuca (63 m²), è a bandera storica cù i giganti marini è a curona :
    </p>
    <p>
     Ma u prugramma di a festa di a nazione in Conca ùn si reduce micca à e bandere in a muntagna. Quist'annu e festività sò previste pè u sabbatu u 6 di dicembre. 
Ci seranu canti è soni a sera, ma ancu una sfilata cù un "curteghju stòricu" cù I Naziunali ma ancu ghjente di parechji paesi (una quindecina !) è cunchesi. Omancu 150 persone in custumi appruntati à posta da i paisani sò aspettate ! 
Eccu l'affissu :
    </p>
    <p>
     St'articulu hè statu traduttu nant'à u situ Ampargu a lingua corsa.
    </p>
   </div>
  </body>
 </text>
</TEI>
