<TEI>
 <teiHeader>
  <fileDesc>
   <titleStmt>
    <title>
     L'innu talianu fischjatu pè a finale di a cuppa d'Italia
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/L-innu-talianu-fischjatu-pe-a-finale-di-a-cuppa-d-Italia_a1770.html"/>
     <date>
      Sun, 04 May 2014 01:28:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       E-news-a-l-accorta
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    L'innu talianu fischjatu pè a finale di a cuppa d'Italia
   </head>
   <div type="content">
    <p>
     Mentre chì l'innu brittonu era cantatu à u Stade de France per a finale di a cuppa di Francia trà Rennes è Guingamp, l'innu talianu hè statu fischjatu in Roma per a finale di a cuppa d'Italia trà Napuli è Firenze. 
I fischji sò falati da e duie curve, da quella di i sustenidori fiurentini è quella di i Napulitani. 
À vede e so facce, i ghjucadori di e duie squadre parianu scumudati. 
I sustenidori napulitani avianu digià fischjatu l'innu naziunale talianu per a finale di u 2012, contr'à a Juventus. Era accaduta dinù chì "l'Inno di Mameli" sia fischjatu quandu a squadra azura avia ghjucatu in Firenze... 
A partita hè stata ritardata di quaranta minuti per via di l'incidenti chì sò accaduti in a ghjurnata (10 feriti...) 
L'unione vi pare difficiule à fà in Corsica ? Allora in Italia...
    </p>
   </div>
  </body>
 </text>
</TEI>
