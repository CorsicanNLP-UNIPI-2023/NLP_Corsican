<TEI>
 <teiHeader>
  <fileDesc>
   <titleStmt>
    <title>
     Salviata è pani di i morti
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Salviata-e-pani-di-i-morti_a1634.html"/>
     <date>
      Mon, 27 Oct 2014 13:46:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Salviata è pani di i morti
   </head>
   <div type="excerpt">
    <p>
     Innò, ùn ci hè micca ch'è Halloween, i clows agressivi è altre "zombie walk". U tempu di I Morti in Corsica, hè u mumentu di manghjà salviate è pane di i morti.
    </p>
   </div>
   <div type="content">
    <p>
     A salviata hè u biscottu tradiziunale in Bastia per a Festa di i Morti. 
Era fattu, in orìgine, cù e fronde di a pianta chjamata salvia (la sauge). Sta pianta passava per dà l'immurtalità, ghjè per què ch'ella era assuciata à u cultu di i morti. 
A so forma hè in "S". Ùn vole dì nè "santi", nè "salvia". Hè una spirale chì lega di manera simbòlica u mondu di i morti è quellu di i vivi. 
In i tempi, a notte di u 2 di nuvembre, i Corsi lasciàvanu manghjusca è acqua in casa o nantu à u purtellu per chì i morti venìssinu à ritruvà forza. 
In Bunifaziu è tutta a Corsica meridiunale si face u "pani di i morti" (una sorte di panetta cù uva è noci), chjamatu dinù "uva siccata". In certi lochi hè diventatu "pain des morts" è per fà menu paura ancu "pain des maures"... 
Publicatu u 1u nuvembre 2013  Messu à ghjornu u 27 ottobre 2014
    </p>
   </div>
  </body>
 </text>
</TEI>
