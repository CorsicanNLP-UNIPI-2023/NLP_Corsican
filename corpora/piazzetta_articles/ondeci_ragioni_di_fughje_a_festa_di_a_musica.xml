<TEI>
 <teiHeader>
  <fileDesc>
   <titleStmt>
    <title>
     Ondeci ragioni di fughje a festa di a musica
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Ondeci-ragioni-di-fughje-a-festa-di-a-musica_a1121.html"/>
     <date>
      Tue, 21 Jun 2011 14:42:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       10-RAGIONI-DI
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Ondeci ragioni di fughje a festa di a musica
   </head>
   <div type="excerpt">
    <p>
     Cum'è tutti l'anni, a sola suluzione hè di scappà.
    </p>
   </div>
   <div type="content">
    <p>
     1. Hà da piove.  Sapete chì e voce di cazzerole arreganu a piogia è u tempacciu. 
2. E sonò fragiche.  Amatori di musica, statevi in casa. Ùn senterete nunda, trà e sonò troppu forte è quelle pùzziche, senterete una spezia di rimore di fondu insuppurtèvule. 
3. E croce sò di surtita. Pè a festa di a musica, tutti i mostri sò di surtita. Sapete, quelli chì mettenu u nasu fora pè u Beaujolais, u 14 di lugliu è u 31 dicembre... È in più di quessa, beienu. 
4. I peghji gruppi sò quelli chì càntanu. Hardos cughjosi, rappeurs mittomani, curale di vechji cucchi, culturali corsi in depressione... Pè u 21 di ghjugnu si face l'unione internaziunale di e voce di cazzerole. 
5. Un ripertoriu spaventosu. Micca festa di a musica senza Michel Sardou, Claude François è Mike Brant. 
6. I djembés. Ogni pusessore di djembé si crede in l'obligazione quellu ghjornu di fà una dimustrazione di stu strumentu di turtura. 
7. Siate appena anti cunfurmistu. Luttate contr'à a mossa di e feste : di e mamme, di i babbi, di e mammone, di i babboni, di a Nazione, festa di i voisins, Saint Valentin... 
8. Dr House.  Ancu s'è vo u truvate azezu, hè sempre megliu ch'è d'esse in carrughju à sente una ripresa di Serge Lama o di a Compagnie Créole. 
9. Hè l'anniversariu di Michel Platini è di François Baroin. Iè, ste duie narpie sò nate un 21 di ghjugnu. Ùn avete micca u dirittu di participà à sta cumedia. 
10. È u nostru fucarè di San Ghjuvà ? Quessa sì chì hè una vera è bella festa ! 
11. Cummencia a carnavalata di l'estate. L'Estate, stagione di u turisimu, di e birkenstock è di i camping-cars. Ùn pudete micca participà à stu vituperiu !
    </p>
   </div>
  </body>
 </text>
</TEI>
