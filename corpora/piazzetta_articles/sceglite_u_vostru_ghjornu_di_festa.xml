<TEI>
 <teiHeader>
  <fileDesc>
   <titleStmt>
    <title>
     Sceglite u vostru ghjornu di festa
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Sceglite-u-vostru-ghjornu-di-festa_a1245.html"/>
     <date>
      Wed, 18 Jan 2012 10:36:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Sceglite u vostru ghjornu di festa
   </head>
   <div type="excerpt">
    <p>
     Eva Joly prupone di sceglie u so ghjornu di festa. I ghjudei puderanu ùn andà micca à travaglià pè Kippour è i musulmani pè l'Aid el Kebir. È i Corsi ?
    </p>
   </div>
   <div type="content">
    <p>
     Hè l'ultima pruposta d'Eva Joly : chì ognunu scegli u so "jour férié" in funzione di a so religione. 
Perchè micca ? Tandu, chì puderiamu sceglie noi ? Eccu qualchì pruposta : 
27 ferraghju : (1967) A Corsica batte a Francia 2 à 0 in Marseglia, per un macciu amichèvule  8 maghju :  (1769) Ponte Novu. Ma ci hè megliu cum'è ghjornu di festa, nò ?  13 ghjungnu : (1981) Bastia vince a cuppa di Francia. Dapoi, più nisun club corsu hà vintu qualcosa...  25 ghjungnu : (1995) Apertura di l'Amensia in Bunifaziu. Cummencia di manera officiale a burdelizazione di a Corsica. U principiu di a fine.  15 lugliu : (1755) Pasquale Paoli hè elettu capigenerale di a Nazione Corsa. A cunsulta dura trè ghjorni, da u 13 à u 15. Ma a data di u 14 hè digià pigliata.  12 settembre (-2578) Apertura di u primu cumplessu immubiliare in Cucuruzzu.  10 ottobre : (1768) A vittoria di U Borgu. Paoli mette a concia à e truppe francese. De Ludre capituleghja è Marbeuf scappa. Ma a seguita, a cunniscite.  17 nuvembre : (1993) Francia 1, Bulgaria 2. Emil Kostadinova manda l'équipe de France in infernu è diventa un diu in Corsica.  18 nuvembre : (1755) Hè aduttata in Corti a custituzione di Pasquale Paoli. Prima custituzione muderna, averà da inspirà a custituzione americana, 30 anni dopu.  8 dicembre : Ghjornu di a Cuncezzione. A Cunsulta di ghjennaghju 1735 mette a Corsica sott'à a prutezzione di a Vergine. 
À voi di truvanne d'altre !
    </p>
   </div>
  </body>
 </text>
</TEI>
