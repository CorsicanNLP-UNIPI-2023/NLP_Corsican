<TEI>
 <teiHeader>
  <fileDesc>
   <titleStmt>
    <title>
     Eri curria un fiume quindi...
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Eri-curria-un-fiume-quindi_a2487.html"/>
     <date>
      Fri, 25 Nov 2016 12:01:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Eri curria un fiume quindi...
   </head>
   <div type="excerpt">
    <p>
     Ancu di grazia, u tempurale chì hà toccu a regione bastiaccia eri ùn hà fattu nisuna vittima. Ma sì e fiure di i ghjargali chì falavanu à rivoccu anu impressiunatu, ùn ci vole à scurdassi chì un ghjornu o l'altru, a natura ripiglia a suprana nant'à l'omu. À mezu à a piaghja tutta urbanizata, correnu sempre i fiumi.
    </p>
   </div>
   <div type="content">
    <p>
     Avete tutti vistu i filmetti amatori di u tempurale, da veru impressiunanti :
    </p>
    <p>
     Un centre commercial inondé évacué en urgence à Furiani (Haute-Corse)https://t.co/HKEm0ZVsyN pic.twitter.com/Mkh9NPtJAS
— franceinfo plus (@franceinfoplus) 25 novembre 2016
    </p>
    <p>
     È si pò felicità i succorsi ch'ellu ùn sia accadutu nunda di veramente grave. Oghje si contanu solu disguasti materiali. 
Ma ci vulerà à stunacci, una volta di più ? 
Aviamu parlatu annu di a memoria di i lochi chì si perde, è di u fattu chì spessu a tupunimia c'insegna i lochi d'acqua induve saria statu megliu d'ùn custruisce micca. 
Da leghje : Forse, ùn ci vulia micca à custruisce custì 
Sò (per esempiu) i nomi cumposti à partesi da : canna, padula, isula, fanga, pozzu, fiume, lotu eccetera.
    </p>
    <p>
     Ci vuleria à studià in detagliu a tupunimia di a piaghja di u circondu bastiacciu. À mezu à ste zone forse appena troppu custruite à certi lochi c'eranu in i tempi fiumi chì currianu. 
Un'ochjata à l'anticu catastru ch'ellu si pò cunsultà in linea nant'à u situ di u CD2B ci dice chì à cantu à zona cummerciale tocca da a fiumara, c'era un fiume chjamatu San Pancraziu :
    </p>
    <p>
     Oghje, hè u fiume chì hè annigatu à mezu à u cimentu (fiura Geoportail)
    </p>
    <p>
     Nunda d'anormale ch'ellu ripigli un ghjornu a suprana...
    </p>
   </div>
  </body>
 </text>
</TEI>
