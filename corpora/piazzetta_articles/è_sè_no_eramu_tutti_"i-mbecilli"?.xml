<TEI>
 <teiHeader>
  <fileDesc>
   <titleStmt>
    <title>
     È sè no eramu tutti "i-Mbecilli"?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/E-se-no-eramu-tutti-i-Mbecilli_a1643.html"/>
     <date>
      Fri, 29 Nov 2013 09:50:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    È sè no eramu tutti "i-Mbecilli"?
   </head>
   <div type="excerpt">
    <p>
     "iDiots" hè u nome d'un filmettu chì si ne ride di noi tutti.
    </p>
   </div>
   <div type="content">
    <p>
     U filmettu ùn hè micca mal fattu. Si vede una mansa di robots appena baulli tutti incundiziunali di u so smartphone (tè ? ci serà una sumiglia cù u nostru caru iPhone ?). 
I robots compranu teleffunini cari, ùn si parlanu più ma si mandanu textos allora ch'elli sò à cantu, si piglianu in ritrattu, "likanu" nant'à e rete suciali, ridenu di ritratti di ghjatti, compranu applicazioni inutile chì i facenu ride... sin'à chì un grande robot sciappessi tuttu. 
Tandu i teleffuni ùn viaghjanu più. I robots sò addisperati è... si lampanu pè cumprà u novu "iDiot 5" chì vene di sorte. 
Vi face pensà à qualcosa ? 
Di siguru, ci hè una critica di a sucetà di cunsumazione, di "l'obsolescenza prugrammata" è di i nostri cumpurtamenti nant'à Facebook. 
Quelli chì l'anu fattu si ne difendenu (dicenu ch'ellu hè solu un filmettu per fassi cunnosce) : «Ne prenez pas ce message trop sérieusement. C’est un film de promo que nous avons fait pour nous moquer de nous-mêmes. Nous avons tous un i-diot au fond de nous et c’est tellement drôle !». 
Ma hè un bellu tacle assassinu quantunque.
    </p>
   </div>
  </body>
 </text>
</TEI>
