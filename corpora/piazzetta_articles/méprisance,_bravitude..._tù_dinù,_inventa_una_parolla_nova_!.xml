<TEI>
 <teiHeader>
  <fileDesc>
   <titleStmt>
    <title>
     Méprisance, bravitude... Tù dinù, inventa una parolla nova !
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Meprisance-bravitude-Tu-dinu-inventa-una-parolla-nova-_a1309.html"/>
     <date>
      Thu, 19 Apr 2012 00:41:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Méprisance, bravitude... Tù dinù, inventa una parolla nova !
   </head>
   <div type="excerpt">
    <p>
     Nicolas Sarkozy hà inventatu a parolla "méprisance" un annu dopu à Ségolène Royal chì avia inventatu a "bravitude". Ma noi dinù, pudemu inventà parolle nove.
    </p>
   </div>
   <div type="content">
    <p>
     Una campagna eletturale fatiga assai. Durante un meeting, Nicolas Sarkozy hà inventatu una parolla : la méprisance. 
È si noi dinù, inventavamu parolle nove ? 
Fratellanzassi : Fattu d'esse "fratè". Sì pò esse "fratè" cù un cuginu, cù a so surella, è ùn esse micca "fratè" cù u so fratellu. Esempiu : "André Paccou s'hè fratellanzatu cun Alain Orsoni". 
Impezzificatu : Fattu d'esse "in pezzi" dop'à una grossa sborgna. Esempiu : "avà ch'aghju betu quattru buttiglie di Johnnie, sò impezzificatu è à mumenti aghju da rende". 
Pumataghjizà : Azzione di diventà un pumataghju. Per via di a crisa, numerosi sò i Corsi à pumataghjizassi. Sinònimu : batte a closcia. 
Prefettizassi : Significheghja u fattu per un Corsu di diventà antipàticu è rispettosu di e regule. Per esempiu, u tippu chì ùn vole fà l'apperitivu perchè "tu comprends, un verre d'alcool représente 40 grammes d'alcool dans le sang" li si pò dì : "buh, chì t'accade ? Ti sì prefettizatu o chè ?" 
Disneylandizà : S'impiega per e millaie di Corsi chì tutti l'anni vanu à scopre a cultura à Disneyland, senza vulà vede altre cose. U Louvre, Orsay è Beaubourg, hè troppu cumplicatu. 
Duppontaignantizà: Fattu di piglià a faccia sticchita di Dupont-Aignan. 
Avà tocca à voi d'inventane d'altre.
    </p>
    <p>
     Sarkozy utilise le néologisme de "méprisance" par LeNouvelObservateur
    </p>
   </div>
  </body>
 </text>
</TEI>
