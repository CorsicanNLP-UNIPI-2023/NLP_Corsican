<TEI>
 <teiHeader>
  <fileDesc>
   <titleStmt>
    <title>
     L'attentati di Parigi visti da a Corsica
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/L-attentati-di-Parigi-visti-da-a-Corsica_a2298.html"/>
     <date>
      Wed, 18 Nov 2015 00:44:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    L'attentati di Parigi visti da a Corsica
   </head>
   <div type="excerpt">
    <p>
     Eccu, ci semu. Venneri sera passatu, i cerbelli malati di Daesciacciu anu francatu un passu in u so prugettu di destruzzione di l'umanità. Noi, ùn c'eramu micca. Ùn avemu nunda à dì nant'à ste scene orribili chì si sò passate in a capitale francese. Ci sò firmati l'infernu di BFM TV è di e rete suciale per seguità l'evenimenti. È cumu a vita deve ripiglià è ch'ellu ci vole bè à cuntinuvà à ride (ùn avemu micca da lascià l'odiu impatruniscesi di a terra, nò?), eccu un picculu resu contu.
    </p>
   </div>
   <div type="content">
    <p>
     Venneri sera : da "bien fé pour eux" à "Je suis Parigi"
Venneri, dece ore di sera. E nutizie cascanu, ci sò stati parechji morti in Parigi. Si sà pochi affari, ma ancu di grazia cascanu subbitu e prime analise interessante nant'à e rete suciale : 
"Li stà bè, peghju per elli... ciò chì si passa in Francia ùn ci cuncerna micca... ùn hè micca u nostru paese... " 
O piuttostu : "sa leur va bien aux parisien... sa nou conserne pa... cé pa notre pays..." 
Ma amparemu u lindumane chì parechji Corsi facenu parte di e vìttime. Tandu i sapientoni scambianu i so statuti è passanu da "bien fait pour les français" à "Sò Paris" è "Je suis Parigi". 
Andate à circà à capisce...
    </p>
    <p>
     Hè cun piacè ch'è no ritruvemu i grandi amichi di a Corsica dà e so lezzione
Nant'à e BFM è iTélé, sfilanu i capizzoni di "l'anti terrurisimu" : Gilbert Thiel, Jean-Louis Bruguière, Roger Marion, è ancu Claude Guéant... Chì piacè di ritruvà sti grandi amichi di a Corsica recità e so lezzioni è dà i so cunsigli. Ci anu mancatu. Veramente.
    </p>
    <p>
     L'isteria cullettiva : tutti bleu-blanc-rouge
Site passiunati di bandera bleu-blanc-rouge ? Casca bè, sò à a moda nant'à Facebook. I ritratti di prufilu diventanu triculori. Ci hè ancu un'appiegazione per quessa. 
A bandera francese, sìmbulu d'amore universale è di pace ? Ah iè ? Bon perchè micca. 
Cunvene quantunque d'interrugacci nant'à sti cumportamenti è cumu Facebook c'influenzeghja. A suggestione « Changez votre photo de profil » sona ancu cum'è un ordine. 
I nostalgichi di quell'epica ponu esse felici.
    </p>
    <p>
     O guasi.
Ancu di grazia ch'è no avemu l'occasione di ride. Cunniscite a mudella inglese Cara Delevingne ? Bon è bè ella, ùn cunnosce micca a bandera francese.
    </p>
    <p>
     Ben'intesa, hè dinù l'occasione d'un grande n'importa chè.
    </p>
    <p>
     Megliu ch'è "changez votre profil..."
Scambiate di faccia ! Cummandate subbitu a vostra banda "Mulet Bleu blanc rouge" : 13,94 € nant'à Amazon
    </p>
    <p>
     È chì diventa l'omu à u zglip ?
In tutti i casi ci n'hè unu chì deve esse cuntentu, ùn si parla più d'ellu.
    </p>
    <p>
     "Qu'un sang impur..."
In Corsica, u primu à craccà hè Jean-Charles Orsucci. 
Le général Morand like this !
    </p>
    <p>
     A mubilizazione
Dop'à l'emuzione, eccu u tempu di a mubilizazione. E chjame à parte in guerra si generalizeghjanu. Casca bè, i custume di cruciati sò in prumuzione.
    </p>
    <p>
     U tempu di e grande analise di geostrategia
Ghjucate à u bingò di e discussione di comptoir. Di regula, quesse e frase l'avete tutte intese.
    </p>
    <p>
     A pastizzata cum'è attu di resistenza
Dui ghjorni dopu, un mottu novu fiurisce : « je suis en terrasse ».
    </p>
    <p>
     L'apperitivu, un attu di resistenza ?
    </p>
    <p>
     A ricuperazione
Di regula, un evenimentu tale ùn si face senza ricuperazione.
    </p>
    <p>
     In Bastia, un'addunita chì duvia esse quella di l'omagiu, di u ricordu, di a sulidarità hè trasfurmatu in manifestazione anti-immigrazione. 
Interrugati, dicenu vulè difende « le peup'keurse » è annunzianu ch'elli anu statu à sente u « Diaux visalvi Rédjine ». 
U populu corsu avanza da veru.
    </p>
    <p>
     U grande n'importa chè
À forza d'imbulighjà tuttu, duvia finisce per accade. Eccu u generu di cunnerie ch'ellu si pò leghje nant'à e rete suciale. È cusì, ne truverete à palittate. 
Tuttu và bè.
    </p>
   </div>
  </body>
 </text>
</TEI>
