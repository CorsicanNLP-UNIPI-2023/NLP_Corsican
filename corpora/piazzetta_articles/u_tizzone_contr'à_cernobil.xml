<TEI>
 <teiHeader>
  <fileDesc>
   <titleStmt>
    <title>
     U tizzone contr'à Cernobil
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-tizzone-contr-a-Cernobil_a1088.html"/>
     <date>
      Tue, 26 Apr 2011 01:57:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U tizzone contr'à Cernobil
   </head>
   <div type="excerpt">
    <p>
     In Ukraina anu trovu una manera di decuntaminà i terreni radioattivi : piantà colza, girasole è... cannabis. Per avà, nimu hà ancu avutu st'idea in Corsica.
    </p>
   </div>
   <div type="content">
    <p>
     Cumu averanu fattu pè truvalla ? L'infurmazione ùn hè micca una burla è ci vene da u situ di u giurnale Métro. 
U tizzone puderà salvà i lochi cuntaminati da a radioattività dopu à a catastrofa di Cernobil? In Ukraina dicenu chì suminendu colza, girasole (tournesol) è canapa (chanvre) si pò caccià 80% di l'elementi radioattivi. Stu metudu hè studiatu di manera assai seria da u CEA (commissariat à l'énergie atomique). 
È in Corsica allora ? 
Sapemu chì a nostra isula hè stata tocca assai da a radioattività dopu à chì u nulu sia passatu durante u veranu 1986. I nùmerosi càncari di a tirròida l'accertanu, ancu sì l'autorità ricusanu sempre di ricunnoscela. 
Cù tutti l'amatori di tizzoni ch'ellu ci hè in Corsica, hè ancu stunante chì nimu ùn ci appia pensatu. "Iè ma capisci, era pè caccià a radioattività..." 
Rassiguratevi, per avà ùn anu trovu nisunu usu à a coca (a pianta).
    </p>
   </div>
  </body>
 </text>
</TEI>
