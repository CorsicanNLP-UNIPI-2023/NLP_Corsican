<TEI>
 <teiHeader>
  <fileDesc>
   <titleStmt>
    <title>
     Quantu ci hà da mancà, Dumè Gallet...
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Quantu-ci-ha-da-manca-Dume-Gallet_a1546.html"/>
     <date>
      Mon, 22 Apr 2013 14:40:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Quantu ci hà da mancà, Dumè Gallet...
   </head>
   <div type="excerpt">
    <p>
     Si n'hè andatu Dumè Gallet, puntellu è voce tremenda di Canta u Populu Corsu.
    </p>
   </div>
   <div type="content">
    <p>
     Eccu, si n'hè andatu Dumè Gallet. 
Chì si pò dì, quandu tuttu hè statu dettu nant'à u militante puliticu è puntellu di Canta u Populu Corsu. Hè statu interratu eri in A Riventosa. 
Era a voce di Vogliu scrive u to nome, Quandi a terra move, L'Odore di i nostri mesi, Amicu ci sì tù, Mal Cunsigliu, Lettera à Nicoli... Tutti sti capi d'opera di u gruppu mìticu di u settanta. 
Tutti dicenu u so impegnu, a so integrità, u grande militante ch'ellu era. 
Chì si pò dì di più, fora chì in sti tempi pessimi pè a Corsica, a so voce ci mancherà. 
Chì si pò dì di più, fora chè no ùn avemu micca u dirittu di calà e bracce ?
    </p>
    <p>
     Canta u Populu Corsu - Vogliu scrive u to nome par le_politburo_des_UB
    </p>
    <p>
     Amicu ci si Tu - Canta U Populu Corsu par Itashi2a
    </p>
   </div>
  </body>
 </text>
</TEI>
