<TEI>
 <teiHeader>
  <fileDesc>
   <titleStmt>
    <title>
     Bob Dylan in Tavagna
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Bob-Dylan-in-Tavagna_a2247.html"/>
     <date>
      Mon, 10 Aug 2015 14:16:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Bob Dylan in Tavagna
   </head>
   <div type="content">
    <p>
     In u 1962 Bob Dylan (cugnumatu Bobbu di Lanu in Vallerustie) cantava Don't think twice, it's all right ("chè t'ùn ci pensi piùne, tuttu và bè") una canzona d'amore amara : « l'aghju datu u mio core, ma ella vulia a mio anima... » si lagnava Bobbu assai dillusu.
    </p>
    <p>
     Don't Think Twice It's Alright [Bob Dylan 1962] from Dan Pick on Vimeo.
    </p>
    <p>
     Dopu à Bobbu, centinaie di cantadori anu cantatu issa canzona. Ci hè a versione country cù a ghitarra chì face « bum cicca bum » di Johnny Cash :
    </p>
    <p>
     L'interpretazione « doo wop » ridicula di i Four Seasons (ci hè Bugs Bunny techju di gasu ilarante chì face a segonda) :
    </p>
    <p>
     A ripresa bluesy di Eric Clapton (cù a ghitarra chì sagnozza) :
    </p>
    <p>
     O quella grassotta di u Rè Elvis techju di hamburgers :
    </p>
    <p>
     Ci sò dinù quelle sobrie è fidele di Brian Ferry (Roxy Music) u dandy d'onore :
    </p>
    <p>
     O quella di a Madunnuccia Joan Baez :
    </p>
    <p>
     In u 2009, forse a sapete, Ghjacumu Fusina hà adattatu u testu in corsu è, di una canzona di staccanza piena di fele, hà fattu un innu buccòlicu à a Tavagna (u locu) accunciatu è cantatu da Tavagna (u gruppu). A canzona si chjama « Sò di tè ». Ghjè un bellu travagliu : armunie vucale suttile, rìtimu legeru, cù in supplemente, l'armònica volùbile di Nico Wayne Toussaint.
    </p>
    <p>
     D'accordu ci ne serà sempre pè magagnà :  - Quale hè chì canta què ? Guy Béart ?  - E to corne Guy Béart... Guy Béart ùn n'hè mancu tavanincu, o sciuccò !!!
    </p>
   </div>
  </body>
 </text>
</TEI>
