<TEI>
 <teiHeader>
  <fileDesc>
   <titleStmt>
    <title>
     Tutti barbuti
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Tutti-barbuti_a1016.html"/>
     <date>
      Tue, 25 Jan 2011 08:01:01 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Tutti barbuti
   </head>
   <div type="excerpt">
    <p>
     Benoît Poelvoorde hà lampatu una chjama a settimana passata : fin'tantu chì a situazione ùn si serà megliurata in Bèlgica, ùn si taglierà più a barba. È s'è no faciamu listessu in Corsica ?
    </p>
   </div>
   <div type="content">
    <p>
     "Gardons nos barbes, jusqu'à ce que la Belgique se relève !" Hè ciò ch'ellu prupostu u cumediante Benoît Poelvoorde in una videò chì hà fattu u giru di i media. Ci vole à dì chì a situazione hè pèssima in Bèlgica induve ùn ci hè più guvernu dapoi... sette mesi. 
Allora perchè micca fà listessu in Corsica ? Lasciassi cresce a barba di a sulidarità ! Cum'è Poelvoorde : "laissez pousser votre barbe pour montrer que vous êtes solidaire". 
Ind'è noi l'eletti ci sò, ma ùn mancanu i penseri : Ecunumia, disimpiegu, acculturazione, minacce nant'à l'ambiente, demugrafia chì schjatta, perdita d'identità, di lingua, droga, giuventù addisperata, cultura, educazione, puvertà, agricultura in perdizione... senza cuntà u Sporting in terza divisione. 
Saria una bona idea... ma chì causa sceglie ? Lasciassi cresce a barba fin'tantu ch'ellu ùn ci serà più manghjeria ? Ùn più sbarbassi sin'à chì a maffia si n'andessi ? Ch'ellu ùn ci serà più droga o permessi di custruisce nant'à u liturale ? Chì i soldi pùblichi ùn anderanu più ind'e stacche di certi ? Chì a lingua corsa ùn serà micca resa obligatoria ind'e scole ? 
Bon, in fine di contu, ùn hè micca siguru chì l'operazione "barba di a sulidarità" sia una bona idea...
    </p>
   </div>
  </body>
 </text>
</TEI>
