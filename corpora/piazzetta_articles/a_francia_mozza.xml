<TEI>
 <teiHeader>
  <fileDesc>
   <titleStmt>
    <title>
     A Francia mozza
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-Francia-mozza_a1272.html"/>
     <date>
      Thu, 16 Feb 2012 21:39:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       PRESIDENZIALI-2012
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A Francia mozza
   </head>
   <div type="excerpt">
    <p>
     Sarkozy risicheghja di pagà caru u so affissu di campagna...
    </p>
   </div>
   <div type="content">
    <p>
     Bon avà l'affissu di campagna di Sarkozy u cunniscite tutti. Cumu averanu fattu i so cunsiglieri in cummunicazione per ripiglià un vechju slogan di Giscard (in più quellu di u 1981, quellu chì hà persu...) ? 
Apparagunemu dunque i dui affissi. Daretu à VGE si pò vede u ritrattu d'una Francia industrializata. 30 anni dopu, daretu à Sarkozy si pò vede u mare, o piuttostu u viotu. L'usine è l'industrie sò smarite : l'imprese sò morte è l'usine delucalizate in China. 
U mare ci dice dinù chì Sarko ùn aspetta più ch'è una cosa : piglià u battellu (u yacht di Bolloré ?) è andassine di stu paese. 
Altru sbagliu : a chigna di u presidente, u viotu di l'affissu è u slogan ùn ponu chè dà l'ispirazione à i magagnoni di Photoshop. U web si scatena è 24 ore dopu à avè resu pùblicu l'affissu, ùn si contanu più e parudie è i muntagi. Da vede quì sottu... 
Eccu, a campagna hè lanciata.
    </p>
    <p>
     Fattu da http://viaghju.com
    </p>
   </div>
  </body>
 </text>
</TEI>
