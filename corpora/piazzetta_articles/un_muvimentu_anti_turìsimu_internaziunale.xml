<TEI>
 <teiHeader>
  <fileDesc>
   <titleStmt>
    <title>
     Un muvimentu anti turìsimu internaziunale
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Un-muvimentu-anti-turisimu-internaziunale_a1583.html"/>
     <date>
      Tue, 11 Jun 2013 23:21:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Un muvimentu anti turìsimu internaziunale
   </head>
   <div type="excerpt">
    <p>
     Una cybercampagna anti-turìsimu hè in traccia di fà u buzz nant'à u net corsu... è ancu al dilà. U muvimentu tocca a Catalogna è l'isule Baleare !
    </p>
   </div>
   <div type="content">
    <p>
     Tuttu hè partutu da u contu Twitter @corsetourisme creatu u 30 maghju scorsu. 
Sott'à u parè d'un contu officiale d'una qualunque publicità turìstica corsa si piatta una cybercampagna chì hà da dà a pena in capu à tutti quelli chì pensanu u sviluppu economicu unicamente sott'à l'aspettu turìsticu. 
Digià in u 2010 u Padduc disastrosu vulsutu nant'à Ange Santini è Camille de Rocca Serra avia fattu guasi l'unanimità contr'à ellu. I capizzoni ci avianu dettu chì u sviluppu di a Corsica passava pè "l'économie résidentielle", basata pè l'essenziale nant'à a cunsumazione è l'immubiliare. 
Stu pianu di sviluppu ùn parlava nè di cultura, nè d'educazione, nè d'ambiu ma prividia golfs à buzeffu, custruzzioni nant'à u longu di u liturale è annelli pè i battelli in più da per tuttu induv'ellu era pussibule. 
Si sà oghje chì stu mudellu hè un fiascu maiò. St'ultimi anni, a Corsica hà battutu i record di custruzzioni, messe in cantieri, d'urbaniazione... è oghje ùn ci fermanu più chè i nostri ochji per pienghje è custatà u disastru. Nant'à u pianu economicu, si cummencia à sente bè u contracolpu. 
Dunque dopu à u ricusu massicciu di "l'économie résidentielle" hè "le tourisme golfique" chì l'ATC hà vulsutu vendici. L'agenza hà lanciatu a so nova campagna publicitaria è u so slogan novu : "Rendez-vous in terra nostra". 
Ma nant'à u net l'affari vanu in furia dinù. U contu scherzosu Corse Tourisme hà lanciatu una campagna... appena di più suvversiva. Ghjudicate da per voi.
    </p>
    <p>
     Ma ci vole à crede ch'ella hè longa a cumpagnia di quelli chì vedenu u turìsimu cum'è una agressione :
    </p>
    <p>
     C'EST COMPLET NE VENEZ PAS
— Corse Tourisme (@corsetourisme) 5 juin 2013
    </p>
    <p>
     NE VENEZ PAS.
— Corse Tourisme (@corsetourisme) 30 mai 2013
    </p>
    <p>
     Nant'à Twitter corre u messagiu è vene à esse ripigliatu da... a twitosfera catalana è in particulare da u scrittore Quim Monzò chì ripiglia u messagiu di Corse Tourisme è lancia una chjama :
    </p>
    <p>
     Gràcies a @los4motocarros he descobert @corsetourisme, que es dedica a intentar que no vagin turistes a Còrsega. Bravo!
— Quim Monzó (@QuimMonzo) 9 juin 2013
    </p>
    <p>
     ¿Algú capaç de crear un perfil català de Twitter com el de @corsetourisme, per descoratjar els turistes de venir aquí a fer el merda?
— Quim Monzó (@QuimMonzo) 9 juin 2013
    </p>
    <p>
     @marcjhorne De debò? Si ho fas, m'ho dius, sisplau. El model clar és @corsetourisme #TouristYouAreTheTerrorist
— Quim Monzó (@QuimMonzo) 9 juin 2013   Tandu, capimu infine chì trà di Corsi è di Catalani ci pudimu capisce, è nasce un muvimentu di resistenza.
    </p>
    <p>
     Di siguru nant'à i sfarenti conti corsi è catalani, sempre a listessa risposta : "u turìsimu crea assai impieghi è face campà a ghjente". Eccu a risposta di u scrittore :
    </p>
    <p>
     @a_rocafort Començant per les putes de la Jonquera.
— Quim Monzó (@QuimMonzo) 9 juin 2013
    </p>
    <p>
     U "mudellu corsu" si sporta à l'esteru è dop'à a Catalogna, eccu l'isule Baleare chì ci si mettenu :
    </p>
    <p>
     BREAKING NEWS: Mallorca is full. Tourist, go back to the steppe. #TouristYouAreTheTerrorist
— Mallorca Tourism (@TourismMallorca) 11 juin 2013
    </p>
    <p>
     Barcelona hà u so contu dinù :
    </p>
    <p>
     Barça is not playing during summer... TOURISTS STAY HOME!
— BarcelonaTurisme (@BCNTurisme) 9 juin 2013   Sin'à induve anderà a mossa ?
    </p>
    <p>
     È dì chì a stagione ùn hè ancu principiata... 
Spessu u turìsimu hè vistu da i Corsi cum'è dannificu. Pè l'ambiu (saturazione di i siti di mare o di muntagna troppu frequentati), per a bettunizazione ch'ella hà fattu nasce, pè u miragiu d'una corsa sfrenata à i soldi, per l'appititti maffiosi, pè a cultura corsa ch'ella pare museificà certe volte... Dinù per u fattu ch'ellu ùn pare micca esse ammaestratu. Quantu volte avete intesu a dumanda "quel tourisme pour la Corse" ? 
A risposta, l'aspettemu sempre.
    </p>
   </div>
  </body>
 </text>
</TEI>
