<TEI>
 <teiHeader>
  <fileDesc>
   <titleStmt>
    <title>
     I CRS anu festighjatu a vittoria di u PSG
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/I-CRS-anu-festighjatu-a-vittoria-di-u-PSG_a1414.html"/>
     <date>
      Sun, 23 Sep 2012 21:00:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    I CRS anu festighjatu a vittoria di u PSG
   </head>
   <div type="excerpt">
    <p>
     I CRS dinù anu u dirittu di manifestà a so gioia in Furiani. Per festighjà a disfatta bastiaccia, si sò fatti piacè.
    </p>
   </div>
   <div type="content">
    <p>
     Ùn c'eranu micca 17.000 persone triste in Furiani sabbatu. Dopu à a concia pigliata da u Sporting, i CRS anu tenutu à festighjà anch'elli a disfatta. 
D'abitutine, si tiranu fucilate in l'aria quandu u Sporting vince. Quand'ellu perde, i CRS tiranu i lacrimògeni. 
Bilanciu : sei pulizzeri feriti è trè bastiacci in l'incidenti dopu à a partita. 
Hè l'organizazione pulizzera chì hè messa in causa. 
L'incidenti sò nati davant'à a tribuna Nord è u longu di u caminu di ferru, vicinu di a gara di Furiani. In sti dui lochi, e cusì dette "forze di l'ordine" anu bluccatu l'accessi. U longu di a via ferrata, i CRS impedianu a ghjente chì vulia raghjunghje a so vittura di passà. Perchè? Hè custì ch'elli sò nati l'azzuffi. 
Malgradu e so spiegazione, a prefettura ùn hà ancu rispostu nant'à stu puntu. U club ellu si lagna ch'ellu ùn hè mai statu à sente. I servizii di a prefettura elli mettenu i causa i stadieri chì ùn anu micca fattu u so travagliu dopu à u macciu. Stranu... 
In cunsequenza di e baruffe, u bus di u PSG hà avutu quaranta minuti di ritardu è i parigini facianu u musu, ci dice Le Parisien (chì scrive Encore et toujours des incidents à Furiani) è chì parla d'un "Carlo Ancelotti dépité et bougon". 
À u prezzu ch'elli sò pagati cù i soldi di u Qatar, ponu bè aspettà appena.
    </p>
    <p>
     [S.C.Bastia] Incidents avec les CRS (après le... par forzabastia_2b
    </p>
    <p>
     Conférence des dirigeants suite aux incidents... par SportingClubBastia
    </p>
   </div>
  </body>
 </text>
</TEI>
