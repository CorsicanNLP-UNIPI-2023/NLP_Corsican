<TEI>
 <teiHeader>
  <fileDesc>
   <titleStmt>
    <title>
     Ùn viderete più i cunduttori di 4x4 di a listessa manera...
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Un-viderete-piu-i-cunduttori-di-4x4-di-a-listessa-manera_a970.html"/>
     <date>
      Fri, 10 Dec 2010 01:20:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Ùn viderete più i cunduttori di 4x4 di a listessa manera...
   </head>
   <div type="excerpt">
    <p>
     L'infurmazione circula nant'à u net, ma pare difficiule à verificà. Un studiu hè statu fattu nant'à i cunduttori di 4x4, è e nutizie sò gattive per elli.
    </p>
   </div>
   <div type="content">
    <p>
     In Corsica, u rè di a strada hè u 4x4. Micca tantu per andà à caccia, pè circà e vacche o pè piglià e piste (troppu periculosu), ma piuttostu per andà à fà e spese à u centru cummerciale, pè andà "à la salle" è sopr'à tuttu per mustrassi in cità. 
I sbacconi, montasega, mittomani è pseudo-maffiosi di Corsica si devenu d'avè u so 4x4, hè a regula. 
Ma attenzione, micca di quelli cughjosi chì sentenu a puzza di cane. Nò, ci vole ch'ellu sia luccicante, cù a clim è lettore mp3, hè impurtante nanzu di garassi nant'à u parking di La Rocade o di L'Acapulco. 
Dunque, circuleghjanu nant'à u net i risultati d'un studiu chì saria statu fattu da u CNRS nant'à 2000 cunduttori di 4x4 in Auropa. Site pronti ? Attenzione. Ci dice chì 
95% soffrenu d'un cumplessu d'inferiorità  87% anu prublemi d'erezzione  69% averianu sentimenti d'omossessuali rinfrenati 
Eccu, ùn viderete più i cunduttori di Cayenne di a listessa manera... 
Eccu da induve vene l'infurmazione. 
Bon, pè rassigurà i nostri amichi lettori amatori di vitturoni, st'infurmazione pare tutta una magagna, un hoax (ste false infurmazione presentata cum'è vera chì circuleghja nant'à u web). Durmite puru tranquilli, nisuna traccia di u veru studiu nant'à un situ seriu, ancu menu venendu da u CNRS. 
Ma quantunque, ùn ci serà un fondu di verità ?
    </p>
   </div>
  </body>
 </text>
</TEI>
