<TEI>
 <teiHeader>
  <fileDesc>
   <titleStmt>
    <title>
     A bellezza di l'Alcùdina
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-bellezza-di-l-Alcudina_a1251.html"/>
     <date>
      Sun, 22 Jan 2012 19:44:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A bellezza di l'Alcùdina
   </head>
   <div type="excerpt">
    <p>
     Cunniscite stu capu d'opera di u cantu tradiziunale corsu ?
    </p>
   </div>
   <div type="content">
    <p>
     L'Alcùdina (ribattizata oghje "Incudine"...) hè a muntagna mìtica di l'Alta Rocca è di l'altu Tàravu. Terra di pastori, hà inspiratu sta canzona, chì Canta u Populu Corsu hà resu cèlebre in u so discu "Eri oghje è dumane" in u 1975. 
A canzona hè un omagiu à a bellezza di i lochi. 
U musicòlocu Félix Quilici l'hà arregistrata in u 1949. Hè un giuvanottu di Zìcavu chì canta, hà 11 anni tandu. Si chjama Francescu Bianconi. A so interpretazione si passa di cummenti. Quilici hà parlatu d'una "mélodie orientalisante", unica in i canti tradiziunali corsi. 
Più di 60 anni dopu, u CMT di Corsica (Centre de Musiques Traditionnelles de Corse) hà turnatu à truvà à Francescu Bianconi chì canta Alcùdina. 
Hè siguramente unu di i più belli giuielli di a nostra antica tradizione pupulare. 
Da vede : e videò di u CMT nant'à Youtube
    </p>
   </div>
  </body>
 </text>
</TEI>
