<TEI>
 <teiHeader>
  <fileDesc>
   <titleStmt>
    <title>
     Keskoné bien en Keurse ? Bof.
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Keskone-bien-en-Keurse-Bof_a1947.html"/>
     <date>
      Tue, 16 Sep 2014 09:19:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Keskoné bien en Keurse ? Bof.
   </head>
   <div type="excerpt">
    <p>
     L'hà detta l'OCDE in un raportu st'estate : "La Corse est la région française où il fait le moins bon vivre". Rivenuti, servizii, insecurità, impieghi, dicenu chì s'è no femu u contu u risultatu ùn hè micca terribule.
    </p>
   </div>
   <div type="content">
    <p>
     Hè dunque a grande OCDE (organisation de coopération et de développement économiques) chì a dice, in Corsica si stà male. 
L'organìsimu hà studiatu ottu criterii : i rivenuti, l'accessu à a salute, a securità, l'accessu à i servizii, l'ingagiamentu cìvicu, l'educazione, l'impieghi, l'ambiu. 
U risultatu averà di chè fà paura i nostri amichi "les amis de la Corse" : a nota nant'à 10 hè di 5,66, a più bassa di e 22 regione di Francia. 
Avete mancatu l'infurmazione ? Corse-Matin è France 3 n'anu parlatu. U studiu sanu si pò truvà quì, nant'à u situ di l'OCDE. 
Per l'insecurità si tratta unicamente di l'assassinii. Hè quessa chì face calà a nota di a Corsica. Cù un percentuale di 7,3 assassinii per 100.000 abitanti, semu à u listessu livellu ch'è a regione di Detroit per esempiu. 
Pè riassume, l'OCDE dice à u livellu internaziunale : "ùn ci andate micca, hè periculosu". Ùn manca più ch'è "hè goffu", "piove tuttu u tempu", "cunducenu cum'è scemi" è "sò antipatichi". 
Bon và bè, si pò discorre di l'indicatori scelti. Ma per una volta chì un studiu internaziunale dice "ùn andate micca à stallavvi in Corsica", ùn ci lagneremu micca.
    </p>
   </div>
  </body>
 </text>
</TEI>
