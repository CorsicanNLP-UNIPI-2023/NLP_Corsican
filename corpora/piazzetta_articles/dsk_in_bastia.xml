<TEI>
 <teiHeader>
  <fileDesc>
   <titleStmt>
    <title>
     DSK in Bastia
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/DSK-in-Bastia_a1188.html"/>
     <date>
      Wed, 19 Oct 2011 15:41:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    DSK in Bastia
   </head>
   <div type="content">
    <p>
     Ancu più chè lu tsunami  Venutu di e terre luntane  Questa storia chì veramente  Hà u sapore di e puttane  Hà francatu l'effemi  È u cumbugliu pruvucò  Sapete ch'à Deeska  L'hè falati u pallò ? 
Principe di la muneta  Mai ch'ella sia detta  Chì stu gran finanzieru  Hà u cerbellu ind'a scruchjetta 
Avà ùn si sente più  Di Toga sin à Lupinu  O figliò u Deeska  Hà peccatu cù u pippinu 
Santa Chjara a so moglie  Gran' nome predestinatu  Postu ch'inde la prigiò  Oghje si l'anu purtatu  Malgradu e manette  Viste in televisione  Nega à chì vole sente  Tutta st'infurmazione 
Ella difenderà sempre lu so omettu  È dice ch'ùn hè mai andatu à Lu Puntettu  Ch'ùn hà mai frequentatu u famosu "Chat noir"  Nè a "Villa Jeannette" oghje clinica Maymard  Ch'ùn l'anu mai trovu u nasu inde u string  Chì quand' ellu esce hè per vede u Sporting  Carrughju di u Castagnu hè a so sola droga  Chì sempre và à pregà inde a sinagoga. 
Ma nimu ùn la crede chì lu so sacristanu  U cosu di Priapu ellu l'hà sempre in manu  Pò puru singhjuzzà avà cum'è un zitellu  Si trova ind'a gabbia per causa di u so acellu  Da poi ch'à l'Africana hà cacciatu u velu  Deeska l'elezzione l'hà persa per un pelu  Di quelli chì tiranu di più ind'a cullata  Cume dice u pruverbiu ch'i boi ind'a falata  Ancu "Sœur Sourire" incù premunizione  Cantava "nique nique" di Dumè a canzone  Avà suspira è pienghje, pienghje chì ghjè in capanna  Ma cosa pienghjerà? Pienghje a potta d'Anna  Anna a leghjitima ch'hè stata bona pera  Amichi di a puesia vi dicu bona sera.
    </p>
   </div>
  </body>
 </text>
</TEI>
