<TEI>
 <teiHeader>
  <fileDesc>
   <titleStmt>
    <title>
     Chì diventa Samuel Inkoom ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Chi-diventa-Samuel-Inkoom_a1768.html"/>
     <date>
      Tue, 29 Apr 2014 20:59:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Chì diventa Samuel Inkoom ?
   </head>
   <div type="content">
    <p>
     Samuel Inkoom firmerà cum'è unu di i più grandi misteri di u Sporting (4 macci in turchinu, 2 volti titulare) cù Mariusz Piekarski, Greg Vanney è Paulo Alves. 
À ellu solu rapresenta l'assurdità di u mondu di u ballò di i nostri tempi : u disgraziatu hè ghjuntu in Bastia senza capisce una parolla di francese dop'a avè ghjucatu in Russia è in Svizzera. Hè u so agente inglese piuttostu dubbitosu chì l'avia fattu firmà in Corsica. 
L'internaziunale ganeanu ghjoca avà in u club grecu di u Platanias FC. Situatu in l'isula di Creta, Platanias hè cullatu dui anni fà in "Superleague Elláda", u campiunatu grecu di prima divisione. Ma si batte oghje per ùn fallà. 
À cantu à u so stadiu, u Perivolia Municipal Stadium (3 700 piazze) pare tuttu u Camp Nou. 
Cum'è Bastia, Platanias hè cunnisciutu per i so barbuti. 
Quallà, ghjoca cù un'altra cunniscenza nostra, l'anzianu bastiacciu Antar Yahia. 
Nant'à u so contu Twitter, Inkoom ci dà ogni tantu di e so nutizie. Oghje, amparemu ch'ellu hè in vittura è ch'ellu pensa :
    </p>
   </div>
  </body>
 </text>
</TEI>
