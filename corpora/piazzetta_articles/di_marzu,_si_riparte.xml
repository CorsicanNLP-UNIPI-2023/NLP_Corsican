<TEI>
 <teiHeader>
  <fileDesc>
   <titleStmt>
    <title>
     Di marzu, si riparte
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Di-marzu-si-riparte_a2554.html"/>
     <date>
      Fri, 15 Mar 2019 11:32:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Di marzu, si riparte
   </head>
   <div type="excerpt">
    <p>
     Eccu, hè ghjuntu u mese di marzu, cù i so detti è i so pruverbii. I cunniscite ?
    </p>
   </div>
   <div type="content">
    <p>
     U mese di marzu hè riputatu per u so tempu chì varieghja : 
"Marzu catarzu" : vale à dì bruttu, goffu. 
È dinù : 
"Marzu hà sette barette, una a si caccia è l'altra si mette". 
L'antichi truvavanu u sole periculosu. Ùn si face casu chì semu sempre d'inguernu, ma pichja in capu : 
"Sole marzulinu, di l'omu ne face un strascinu". 
o 
"Sole marzulinu, di i vechji ne face un sterminiu". 
Di marzu ùn ci hè bisognu di vighjà. Bisognu à chjinassi à bon'ora : 
"E sere marzuline, appollati cum'è e ghjalline". (appullassi = "se percher, se calmer, se stabiliser"). 
Avà site prevenuti. Ne cunniscite d'altri ? Aspettemu i vostri cumenti.
    </p>
    <p>
     Fonte  Vucabulariu corsu - italianu - francese, d'Anton Francescu Filippini, Anima Corsa 1999.  Dizziunariu U Muntese, Albiana 1985.  È dinù Infcor, u dizziunariu in linea di l'Adecec.  Torna d'altri nant'à u foru Isula 
Messu in linea u 02/03/2017
    </p>
   </div>
  </body>
 </text>
</TEI>
