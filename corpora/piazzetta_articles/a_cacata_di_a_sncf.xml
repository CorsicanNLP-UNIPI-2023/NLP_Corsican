<TEI>
 <teiHeader>
  <fileDesc>
   <titleStmt>
    <title>
     A cacata di a SNCF
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-cacata-di-a-SNCF_a1823.html"/>
     <date>
      Wed, 21 May 2014 19:04:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A cacata di a SNCF
   </head>
   <div type="excerpt">
    <p>
     Dapoi eri a SNCF passa un bruttu mumentu. A so cummanda di treni troppi larghi face passà l'intrapresa à a risa. Vi face pensà à qualcosa ?
    </p>
   </div>
   <div type="content">
    <p>
     Dapoi eri a SNCF hè à a risa nant'à e rete suciale. Hè u Canard Enchaîné chì hà datu a nutizia. 
A cummanda di treni troppu larghi i vede in l'obligazione di fà travaglii in e gare. Si tratta d'una cummanda di 2000 TER. 
Ci vulerà à zuccà i scalini di 1300 gare per chì i treni passinu. È custerà circa 50 milioni d'euri... 
Ind'è noi aviamu avutu l'AMG 800 chì anu avutu parechji prublemi nanzu d'esse stati messi in circulazione. Avà viaghjanu, ma c'era vulsutu à fà travagli per ch'elli passinu sott'à dui tunnelli. 
Bon và bè, eranu dui tunnelli (nant'à 56). Hè custata menu caru ch'è a cacata di a SNCF. 
In quant'à i cunduttori di camping-car troppu cunfidenti in i tunnelli di Corsica, ùn ne parlemu...
    </p>
   </div>
  </body>
 </text>
</TEI>
