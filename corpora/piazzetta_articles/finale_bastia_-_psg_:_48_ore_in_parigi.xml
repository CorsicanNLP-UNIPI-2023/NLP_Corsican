<TEI>
 <teiHeader>
  <fileDesc>
   <titleStmt>
    <title>
     Finale Bastia - PSG : 48 ore in Parigi
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Finale-Bastia-PSG-48-ore-in-Parigi_a2192.html"/>
     <date>
      Tue, 14 Apr 2015 00:14:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Finale Bastia - PSG : 48 ore in Parigi
   </head>
   <div type="excerpt">
    <p>
     Sì a finale trà u PSG è Bastia hè durata solu 19 minuti, si sò passati assai affari prima. Di siguru, cun 30.000 Corsi cullati à posta in a capitale di a Francia, avia da passassi unepoche di cose. Avemu circatu di fà un picculu resu contu, cun ciò ch'è no avemu vistu o intesu. Impurtanti o micca.
    </p>
   </div>
   <div type="content">
    <p>
     VENNERI 10 APRILE 2015
Gare de Lyon, 1 ora di u dopu meziornu. Ghjunghjenu per treni i Bastiacci chì anu pigliatu u battellu. D'altri turchini sò quì per aspettalli, ma sò menu simpàtichi quessi.
    </p>
    <p>
     Les gardes mobiles contrôlent 50 supporters de #Bastia à la gare de Lyon #paris http://t.co/VDHnPpNH3T pic.twitter.com/sQ10AIZrdq
— France 3 Corse (@FTViaStella) 10 Avril 2015
    </p>
    <p>
     Champs Elysées, 2 ore : Si sentenu i primi mughji è si vedenu e prime bandere corse. Schjattanu i primu fòrgani. Un gruppu di turisti giappunesi corre per piglià u metrò, sbiancati. 
Ile de la Cité, 2 ore : Passagiu obligatoriu nant'à u Quai de la Corse.
    </p>
    <p>
     Rue de Rivoli, 4 ore : E loghje di a via cummerciante parigina ribombanu di u « Quandu seremu... » è d'altri canti nant'à l'aria di a musica d'Intervilles. 
Versu Bastille, 5 ore : Certi attaccanu l'apperitivu. Ma quì ùn semu micca in i caffè di Corti è u patrone ùn mette mai a soia. 
Place des Vosges, 5 ore, Street fighter 1 : Ci hè un musicante chì sona cù una arpa in carrughju. Quand'elli passanu i bastiacci, si mette à fà e prime note di a Marseillaise. « C'est bon je m'excuse, ne me faîtes pas mal, ça coûte cher une harpe ». 
Champs Elysées, 6 ore : S'hè vistu à Yves Calvi vicinu da i studios d'Europe 1. Parte un « o Yves Calvitie ! » . Bon. 
Notre Dame, 7 ore : Bella panicca in cità. Certi sustenidori corsi si volenu mette à u Vélib'. I pulizzeri parenu appena stressati. Purtantu l'ambianza hè bona è ognunu hà u surrisu.
    </p>
    <p>
     Quartieru Latinu, 9 ore : I turisti americani piglianu ritratti di i turisti corsi chì si pigliavanu in ritrattu cù a bandera corsa appiccicata à u comptoir. 
Bastille, 10 ore : Dop'à cinqu'ore d'apperitivu, un bar rue de Lappe hè custrettu di passà 18 volte à fila « Sò Elli ». I cunsummatori chì si lagnanu sò messi fora da u patrone. 
Saint-Germain-des-Prés, 10 ore : Nasce un « Ici c'est Pôôôris ! » vicinu di un pub pienu di Bastiacci. Li rispondenu vechji mughji antichi è schjatta un grossu fòrganu. Ùn si senteranu più i parigini di a serata. 
Saint-Michel, 11 ore : Trè vechji cù e so barette turchine stanu impalaficcati à fidighjà un gruppu chì balla u smurf nant'à a piazza. Riazzione d'un prupianincu "cheta cheta ! Quissi sò tonti da ligà !" 
Saint-Michel, mezanotte : Un omu mette un calciu à un taxi chì ùn hà micca vulsutu pigliallu. Nascenu i pattoni. In fatti, a vittura ùn era micca un taxi. 
2 ore di mane : Ci sò quelli chì sceglienu e serate corse organizate in parechji lochi di a capitale è quelli chì vanu à chjinassi chì a ghjurnata serà longa. 
Champs Elysées, 4 ore di mane : Si vede un elettu lancià un "uniti" in una buatta. Micca nomi.
    </p>
    <p>
     SABBATU 11 APRILE 2015
Orly, Roissy, Gare de Lyon... : Dapoi l'alba, sò centinaie è centinaie di Corsi chì sbarcanu cun sciarpe, bandere è mughji. A spressione chì i media ripetenu tutta a ghjurnata hè "un véritable pont aérien entre la Corse et le continent". 
Ne parla dinù La Gazzetta dello Sport :
    </p>
    <p>
     Beaubourg, meziornu, Street Fighter 2 : Un « mime de rue » hè scuzzulatu da una squadra di u Valincu o di u Taravu, ùn si sà micca veramente. 
St Michel, 1 ora : Un turistu alemanu mustacciutu chì pare appena Thiriez hè trattatu di « gaulois » da un gruppu di giovani. 
Les Halles, 1 ora : Appuntamentu di i sustenidori Place Joachim Du Bellay. Parechje attività sò previste : mughji, canti, bandere, fumìgeni, apperitivu. Parte una prucessiò è un « Avè Bastia ».
    </p>
    <p>
     2 ore : Sbarcanu i CRS chì purtantu ùn eranu micca invitati. Facenu a distribuzione di lacrimògeni. Un cummerciante di bombò hà a so ora di gloria nant'à BFL è iTélé : « j'ai cru que j'allais mourir ». 
Iè, ma era spaventatu da i CRS, micca da i Bastiacci. 
N'avemu parlatu eri : Corsi in Parigi : "No go zone" on tour 
È oghje, ne parla u situ Arrêt sur image : Supporters de Bastia contre CRS : le marchand de bonbons et la fumée . 
Notre-Dame, 2 ore : Scambiu d'amabilità trà un tippu in survêt di u PSG è unu cù una maglia « Nouvelles Frontières » di Jurietti. À « terroriste », « paysan » è « va garder tes chèvres le Corse » risponde una seria di « collabò », « retourne dans ton immeuble » è « tu es un esclave des qataris ». Hè firmatu surpresu da st'ultima pruposta. 
3 ore, stazione di Saint-Michel è di Châtelet-Les Halles : u turchinu hè magiuritariu. I Bastiacci piglianu à bon'ora a direzzione di Saint-Denis. I Parigini chì collanu in u RER facenu u musu.
    </p>
    <p>
     4 ore, Saint-Denis : E rame di u RER arreganu decine è decine d'accaniti in u San Diunisu. U sole è u caldu di a vigilia anu lasciatu a piazza à un tempacciu grisgiu è fretu, appena cum'è quellu di a finale di u 2002. Glups. 
5 ore, Saint-Denis : Per avà ùn si vedenu ch'è i turchini. Appuntamentu di i 1905.
    </p>
    <p>
     Elli dinù sò quì.
    </p>
    <p>
     5 ore è mezu : Piccula cazzuttata trà anziani di Boulogne è d'Auteuil. 
I Bastiacci entranu in u Stade de France. Nisun incidente da signalà.
    </p>
    <p>
     Basta: face à la "ligue anti-corse": la Corse réaffirme son refus total, sportif et politique, de match le 5 mai ! pic.twitter.com/Hjal7f3eyC
— Saveriu Luciani (@SaveriuL) 13 Avril 2015
    </p>
    <p>
     6 ore : Unepochi di chjocchi pilati venenu à cantà « Français vous êtes, Français vous resterez » davant'à l'entrate di e tribune bastiacce. Si feranu lampà fora da i CRS. 
I stessi CRS chì caricheghjanu i Corsi, ùn si sà veramente perchè.
    </p>
    <p>
     (function(d, s, id) { var js, fjs = d.getElementsByTagName(s)[0]; if (d.getElementById(id)) return; js = d.createElement(s); js.id = id; js.src = "//connect.facebook.net/co_FR/sdk.js#xfbml=1&amp;version=v2.3"; fjs.parentNode.insertBefore(js, fjs);}(document, 'script', 'facebook-jssdk'));Voilà ces enculer de crs taper....
Posted by Laurent Ordioni on Sabbatu 11 Aprile 2015
    </p>
    <p>
     S'empie pianu pianu u settore bastiacciu. In u nostru bloc, una stadiera chì vole fà pusà i spettatori spazienteghja : « vous n'avez pas le droit de rester dans les escaliers, vous avez une place, allez vous asseoir ». A cummedia dura una mezora. Tuttu u mondu hè arrittu, a stadiera hè smarrita. 
Per quelli chì anu a sete, ci sò « Les désoiffeurs ». Trà « l'homme orchestre » è « l'homme-sandwich ». I corci, quantunque.
    </p>
    <p>
     Cummencia u prugramma infernale di a cerimonia di a LFP : battaglia di DJ, battaglia di « décibels », « match gag », cuncorsu di tiri nant'à u terrenu, musica à tappu, curegrafia goffa. 
Ùn manca più ch'è Guy Lux, u Père Fouras è Lorie. 
Ancu France Football a dice : "Des danseurs contemporains, des chorégraphies douteuses, de pauvres décors… Les spectateurs sont forcés de subir une cérémonie d’avant-match creuse et insipide. Franchement, du fond du cœur, il faut vraiment cesser cela. Ça n’intéresse personne. La tension du stade mêlée aux chants des virages suffit à planter le décor de la rencontre."  
Di siguru, hè a strategia di a LFP per impedisce l'ambianza di cullà è i canti di piglià a suprana. A morte di u futbol pupulare...
    </p>
    <p>
     Ci seranu quantunque qualchì bon mumentu, cum'è quellu induve sò passati i canti corsi.
    </p>
    <p>
     Bon d'accordu, era durante a "battaglia di DJ", à mezu à i mughji di u speaker ("faites du bruit Bastia !"). Orrìbile. 
È in faccia ? Pochi affari. Dapoi u pianu Le Proux chì hà messu fora di u Parc i gruppi ultras, ùn ci hè più ambianza è animazione. A disneylandizazione di e tribune. Chì tristezza per quelli chì anu cunnisciutu l'ambianza di nanzu. 
A scrive Le Parisien : "Si une finale devait se gagner aux bruits de ses supporteurs, alors Bastia aurait un des palmarès les plus fournis de France. Hier, le peuple corse a dominé Paris dans le match très anecdotique des tribunes."
    </p>
    <p>
     9 ore si sera : Principia a partita. Và bè, a sapemu ch'elli sò più forti. Semu cullati per fà sente a nostra voce, per mustrà ch'è no semu sempre quì. Hè quessa a nostra vittoria. 
Ci serà a storia di u protocolu. Per paura di passà à a risa, Thiriez ùn fala à salutà i ghjucadori. Scandalu. Numerosi sò i giurnalisti è cummentadori à falle falà cutrate nant'à u presidente di a LFP. 
Thiriez si ridiculizeghja davanti à a Francia sana. 
9 ore è 19 : L'àrbitru fischja penalty è espulsa à Squillaci. Fine di a partita. 
11 ore di sera : Un tippu in loges cerca d'arrubà un striscione bastiacciu. Si riceve unepochi di colpi da e parti di e tribune d'insù è d'inghjò è scappa à piattassi. 
Per dicci à vedeci, i Parigi cantanu duie volte a Marseillaise. In risposta nasce un « on est pas français » (cantu chì vene d'esse inventatu). 
Nisun incidente durante a surtita di i 30.000 Corsi, cume l'aspettavanu certi.
    </p>
   </div>
  </body>
 </text>
</TEI>
