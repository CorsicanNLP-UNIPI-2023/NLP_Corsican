<TEI>
 <teiHeader>
  <fileDesc>
   <titleStmt>
    <title>
     Hè mortu l'ultimu cougar
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/He-mortu-l-ultimu-cougar_a1054.html"/>
     <date>
      Fri, 11 Mar 2011 02:01:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Hè mortu l'ultimu cougar
   </head>
   <div type="excerpt">
    <p>
     Hè officiale, a razza di u cougar americanu s'hè spenta.
    </p>
   </div>
   <div type="content">
    <p>
     Bon, si tratta di l'animale, micca di a donna cugara chì ella si porta bè. 
U serviziu americanu di a caccia è di a pesca (US Fish and Wildlife Service) hà annunziatu a trista nutizia à u principiu di stu mese : u cougar americanu (chjamatu dinù puma) hè smaritu di u nostru pianeta. 
Finita. Mai più. 
Imaginate ciò ch'elli sò stati l'ultimi anni di stu pòveru felinu, solu solu, à girandulà cum'è un disgraziatu in u disertu di l'Est di i Stati Uniti, in brama di truvà un cumpagnu o qualcosa chì s'assumiglia à a so razza... 
A nutizia hè stata annunziata da un banale cumunicatu di stampa. 
Soca serà dinù cusì, quandu si serà spentu l'ultimu corsu di u mondu. Cù un cummunicatu di l'AFP, è in l'indifferenza generale...
    </p>
   </div>
  </body>
 </text>
</TEI>
