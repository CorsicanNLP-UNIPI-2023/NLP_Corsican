<TEI>
 <teiHeader>
  <fileDesc>
   <titleStmt>
    <title>
     Ùn si ghjucherà micca u 5 di maghju 2012... ma forse di sì in 2013
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Un-si-ghjuchera-micca-u-5-di-maghju-2012-ma-forse-di-si-in-2013_a1258.html"/>
     <date>
      Fri, 27 Jan 2012 17:38:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Ùn si ghjucherà micca u 5 di maghju 2012... ma forse di sì in 2013
   </head>
   <div type="excerpt">
    <p>
     Vittoria ! Hè cascatu u cummunicatu di a FFF è di a LFP : ùn si ghjucherà micca à u futbol u ghjornu di i 20 anni di a catastrofa di Furiani. Ma vale solu pè u 2012.
    </p>
   </div>
   <div type="content">
    <p>
     E 38.000 firme di a petizione pè u rispettu di u 5 di maghju ùn anu micca ghjuvatu à nunda. Noël Le Graet (presidente di a FFF) è u mustacciutu u più antipaticu di u mondu, Frédéric Thiriez (presidente di a LFP) anu fattu un cummunicatu cummunu (nant'à u situ di a LFP), induve s'ampara chì : 
La Fédération Française de Football et la Ligue de Football Professionnel ont décidé ce vendredi d’un commun accord qu’aucune rencontre comptant pour une compétition professionnelle ou amateur ne se jouera ce 5 mai 2012 sur l’ensemble du territoire, en mémoire des victimes du drame de Furiani qui a eu lieu il y a 20 ans, le 5 mai 1992. 
Hè dunque una vittoria tremenda pè u cullettivu di e vittime di a catastrofa. Ma u cummunicatu hè chjaru : si parla solu di u 5 maghju 2012, è micca d'una decizione definitiva. 
L'ogettivu iniziale hè di mette in piazza una ghjurnata di cummemurazione, tutti l'anni, nant'à u mudellu inglese. È quessa, ùn ci semu ancu. 
U 5 di maghju 2013 casca in dumenica. Si ghjucherà ?
    </p>
   </div>
  </body>
 </text>
</TEI>
