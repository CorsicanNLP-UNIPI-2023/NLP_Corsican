<TEI>
 <teiHeader>
  <fileDesc>
   <titleStmt>
    <title>
     Un pianeta abitèvule simile à a terra... à quale ci mandemu ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Un-pianeta-abitevule-simile-a-a-terra-a-quale-ci-mandemu_a1725.html"/>
     <date>
      Fri, 18 Apr 2014 14:03:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       E-news-a-l-accorta
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Un pianeta abitèvule simile à a terra... à quale ci mandemu ?
   </head>
   <div type="content">
    <p>
     Kepler-186f, hè u nome di u pianeta abitèvule è simile à a nostra Terra chì hè statu trovu, a ci hà detta a Nasa. 
Abitèvule vole dì ch'ella si trova à a distanza ghjusta di u sole chì permetti a presenza d'acqua liquida. A timperatura hè guasi a listessa ch'è quella nant'à a terra. 
Per avà ùn si sà s'elli esistenu kepleriani è chì forma ponu avè. 
Hè quantunque appena luntana : si trova à 500 anni luce di noi. Sapendu ch'un annu luce currisponde à 9.460 milliarde, fate u càlculu... 
Face appena luntanu per sperà mandacci à Pierre Ménès, à Frédéric Thiriez è unepochi d'eletti nostri. 
Ma rassicuratevi, u scentificu di a missione Kepler hà dettu ch'ellu c'era 80% di furtuna di truvà un'altru pianeta abitèvule in un circondu più vicinu di a Terra in i prussimi vint'anni. 
Forse ùn basterà micca per cunvince à certi d'ùn fà a so residenza segundaria ind'è noi...
    </p>
   </div>
  </body>
 </text>
</TEI>
