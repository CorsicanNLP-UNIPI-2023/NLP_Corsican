<TEI>
 <teiHeader>
  <fileDesc>
   <titleStmt>
    <title>
     Un Ghjovi Santu pè Corti…
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Un-Ghjovi-Santu-pe-Corti_a2180.html"/>
     <date>
      Thu, 02 Apr 2015 12:26:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Un Ghjovi Santu pè Corti…
   </head>
   <div type="content">
    <p>
     Hè ghjovi ! E feste di Pasqua cummencianu. A mane à bon’ora i Curtinesi s’attaccanu à a priparizione di u ripastu “santu”, ste sòsule cunnisciute da l’anziani è chì sò tradiziunale. 
8 ore :  
Mammò face a pasta di e frittelle di zucca . Pè quessa li ci vole : 
- a farina (1 kilo)  - un pane crosciu  - u levitu di pane  - una zucca cotta  - appena d’acqua vita  - acqua è sale 
Mischia tuttu, batte a pasta è a lascia ripusà. Dop’avelle fritte, una volta ch’elle sò calde e passa pianu pianu ind’è u zuccheru. 
11 ore è mezu :  
Hè guasi l’ora di manghjà ; i tavulini di a cità s’empienu di casgiette di fritelle (fatte in casa o compre), si sente l’odore di ceci cotti ind’è tutte e cucine chì Mammò pripara a suppa di paste è ceci. 
Cumu face ? Mette i ceci cotti cù e paste fresche. Lampa una scatula di cunserva di pumata è un pocu di rosumarinu nantu senza scurdassi d’appena d’agliu, di sale è di peveru. 
Eppo lascia coce un’ore è mezu.
    </p>
   </div>
  </body>
 </text>
</TEI>
