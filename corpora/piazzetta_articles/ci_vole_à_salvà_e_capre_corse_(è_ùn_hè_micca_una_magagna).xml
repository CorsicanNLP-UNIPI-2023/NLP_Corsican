<TEI>
 <teiHeader>
  <fileDesc>
   <titleStmt>
    <title>
     Ci vole à salvà e capre corse (è ùn hè micca una magagna)
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Ci-vole-a-salva-e-capre-corse-e-un-he-micca-una-magagna_a1711.html"/>
     <date>
      Sat, 19 Apr 2014 16:04:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Ci vole à salvà e capre corse (è ùn hè micca una magagna)
   </head>
   <div type="excerpt">
    <p>
     Hè longa a lista di e nostre "cose da salvà". A tradizione pasturalina dinù hè in perìculu, è a razza di a capra corsa dinù.
    </p>
   </div>
   <div type="content">
    <p>
     In a nostra "todo list" di "cose-corse-da-salvà-chì-à-mumenti-hè-a-fine", truvemu : a lingua, i nomi di lochi, i paesi, e tradizioni, u liturale, ciò chì ferma di u populu, i castagni, l'ape, e paghjelle è ancu i migliacci (iè, avete rimarcatu ch'ellu ùn ci hè più furmagliu innù i migliacci ?). 
D'altronde tuttu què, si pò cunsiderà chì in Portivechju, hè finita. 
S'aghjusta dunque à a nostra lista a razza di a capra corsa. I sciffri sò questi quì : 
In u 1990, c'eranu 150.000 capre, oghje 30.000 Ogni annu, circa 15 giovani pastori volenu stallassi, ma ùn ci la facenu per parechje ragioni Paradossu : a Corsica manca di latte, è hè obligata d'impurtà 2 milioni di litri ogni annu  Serà pussibule d'imaginà una Corsica senza pastori, cù a so piaghja strasviluppata è un internu viotu ? 
Perchè dimmula franca, oghje, u sviluppu di l'internu, a sopravvivenza di i paesi, u mantene di l'attività agrìcule è pasturaline, u travagliu di a terra, si ne parla pocu è so pochi à primurassine. 
Forse, in l'azzione cuncrete ch'ellu si pò fà, si pò sustene l'AFC Umani chì prupone un prugramma per circà di mantene a razza di e caprette corse, cù una pepiniera in Altiani. Andate à vede nant'à u so situ. 
In sta pepiniera e capre sò allevate, curate, è purtate à giovani pastori chì s'installanu, ci dice l'AFC. 
Allora d'accordu, ci saria pienu d'altre cose à fà, è pudemu cuntinuvà à lagnacci. Ma forse, si pò principià cusì.
    </p>
   </div>
  </body>
 </text>
</TEI>
