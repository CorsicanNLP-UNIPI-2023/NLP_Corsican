<TEI>
 <teiHeader>
  <fileDesc>
   <titleStmt>
    <title>
     Un Claude à u Sporting ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Un-Claude-a-u-Sporting_a1826.html"/>
     <date>
      Thu, 22 May 2014 13:35:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       E-news-a-l-accorta
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Un Claude à u Sporting ?
   </head>
   <div type="content">
    <p>
     Hè una surpresa, l'anzianu internaziunale è capitanu di u PSG Claude Makélélé hè annunziatu cum'è futuru intrenore di u Sporting. Hè L'Equipe chì a dice. 
Passatu pè Nantes, u Real Madrid, Chelsea è Parigi, hà una grande sperienza nant'à u terrenu, ma nisuna nant'à u bancu. 
Nant'à e rete suciale l'accogliu hè piuttostu frischettu. Certi parlanu digià di perdita di i valori è d'identità, di girata bling-bling di u club. 
Invece chì d'altri dicenu ch'elli sò cuntenti, parlanu di grande sperienza è prevedenu chì Makélélé hà da fà ingrandà u club. 
Di tutte e manere, a sapemu bè chì in Bastia, mai nimu hè cuntentu è ch'ellu serà difficiule i primi tempi per quellu chì vene dop'à Hantz. 
Ma forse, bisognu à aspettà appena per vede cum'ellu si sbroglia. È d'aspettà a firma officiale.
    </p>
   </div>
  </body>
 </text>
</TEI>
