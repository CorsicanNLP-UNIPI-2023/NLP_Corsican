<TEI>
 <teiHeader>
  <fileDesc>
   <titleStmt>
    <title>
     A notte americana
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-notte-americana_a1436.html"/>
     <date>
      Wed, 07 Nov 2012 15:09:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A notte americana
   </head>
   <div type="excerpt">
    <p>
     Eccu ciò chì s'hè veramente passatu a notte di a vittoria di Barack Obama.
    </p>
   </div>
   <div type="content">
    <p>
     22h11 : Quale hà da vince trà Romney è Obama ? À st'ora quì ùn si sà nunda è tuttu hè pussìbule. 
23h30 : I primi scagni chjodenu in certi stati. I primi sundagi anu da cascà da quì à pocu. 
23h37 : Si sà chì un risultatu impurtante serà quellu di l'Ohio, un swing state chì pò fà cascà a vittoria in un campu o in l'altru. 
00h45 : D'appressu à e prime stime, Mitt Romney vince in i stati cunservatori di l'Oklahoma, di u Mississippi, di l'Arkansas, di l'Alta Rocca è di u Tàravu. 
0h48 : Prima supressa, Fox News annunzia chì l'Alisgiani hà vutatu per Obama. 
1h15 : Nant'à CNN, Sauveur Gandolfi-Scheit dice ch'ellu hà fattu vutà à Ronald Reagan. 
1h17 : Casca u risultatu di U Borgu : Ronald Reagan ghjunghje in testa cun 85,7% di i voti. 
1h22 : Paul Giacobbi ghjunghje in testa in u Massachusetts è in Moltifau. 
2h12 : In Niolu, George Bush hè in testa (66%), davant'à Mitt Romney (18%) è Jean-Jean Castellani (16%). 
2h14 : Arnold Schwarzenegger è Marcel Francisci facenu a suppa di musu. Francisci dichjara à Fox News chì : "je suis parfaitement confiant pour la victoire de Nicolas Sarkozy". 
2h43 : Prima baruffa in diretta nant'à Via Stella. Paul Quastana vole scuzzulà à Sarah Palin, Stéphane Usciati si piglia un cazzottu. 
3h01 : L'aviò di Paul Giacobbi è di Mimi Viola vene di ponesi in l'Ohio. 
3h27 : Primi incidenti di voti à u Kansas è in San Gavinu d'Ampugnani. 
3h29 : Frédéric Hantz hè sempre in testa in Vulpaiola. 
3h45 : A fottocopiosa di a merria di Bastia casca in panna. Ancu di grazia, quella di Los Angeles nò. 
4h32 : A vittoria d'Obama hè di più in più chjara. In Ponte Leccia si sèntenu e prime calibrate. À u bar "Las Vegas" è à "America Garage" si stuppa u champagne. 
4h40 : Camille de Rocca Serra si ne rientra in casa soia. A vittora d'Obama hè vicina. 
5h30 : "Les Obamistes d'Ajaccio" vanu à u Privilège è Simon Renucci si piglia una strambacata in buatta. 
5h14 : CNN è CBS danu a vittoria à Barack Obama. Ùn manca più chè u risultatu di u Fiumorbu. 
5h15 : Finalmente, Jean Zuccarelli raghjunghje u campu d'Obama. 
6h30 : Dumè Bucchini dichjara "le milieu est aux portes de la Maison Blanche". 
7h12 : Michel Stefani dumanda l'organizazione d'un novu "concalve de Venaco". 
7h34 : I naziunalisti si riuniscenu : "nous ne donnerons aucune consigne de vote". 
12h43 : Paul Canarelli dichjara in Corse-Matin chì "il existe une Corse qui évolue et qui s'en sort" (nò ùn hè micca una magagna in più). Pocu tempu dopu, Jérôme Ferrari vince u Goncourt. 
13h00 : Obama serà u prussimu presidente di u mondu. Ma ùn v'inchietate, ùn scambierà nunda à a vostra vita.
    </p>
   </div>
  </body>
 </text>
</TEI>
