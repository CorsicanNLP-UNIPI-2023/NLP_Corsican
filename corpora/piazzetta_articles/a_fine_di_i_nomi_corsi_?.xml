<TEI>
 <teiHeader>
  <fileDesc>
   <titleStmt>
    <title>
     A fine di i nomi corsi ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-fine-di-i-nomi-corsi_a1127.html"/>
     <date>
      Thu, 30 Jun 2011 23:23:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A fine di i nomi corsi ?
   </head>
   <div type="excerpt">
    <p>
     L'ultima idea di Marine Le Pen : obligà à purtà nomi francesi.
    </p>
   </div>
   <div type="content">
    <p>
     In u 2009, u nome u più datu à i zitelli in Corsica era Lisandru. Pè e zitelle, si ritrovanu Chjara, Lesia, Stella (da vede nant'à stu situ). 
I nomi corsi eranu digià pochi, forse ùn esisteranu più da quì à pocu. Marine Le Pen vole obligà i parenti chì anu i zitelli à dalli un nome francese pè favurizà a so assimilazione. Hè l'ultima idea ch'ella hà avutu. 
Quand'ellu si sà chì Marine Le Pen hà u ventu in poppa in i sundagi, è chì a diritta corre appressu à l'idee di u FN, ci hè da dumandassi s'ellu ùn ci vole micca à fà i zitelli in furia s'è vo vulete ch'elli portinu nomi corsi. Hà da vene prestu, maghju 2012...
    </p>
   </div>
  </body>
 </text>
</TEI>
