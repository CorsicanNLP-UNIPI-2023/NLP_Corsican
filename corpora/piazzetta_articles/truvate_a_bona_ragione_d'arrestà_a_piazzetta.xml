<TEI>
 <teiHeader>
  <fileDesc>
   <titleStmt>
    <title>
     Truvate a bona ragione d'arrestà A Piazzetta
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Truvate-a-bona-ragione-d-arresta-A-Piazzetta_a1343.html"/>
     <date>
      Fri, 18 May 2012 14:18:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Truvate a bona ragione d'arrestà A Piazzetta
   </head>
   <div type="content">
    <p>
     Precisemu chì tutte ste rimarche ci sò state fatte da veru, ùn avemu inventatu nunda. 
1. "Quelli chì facenu A Piazzetta sò closce di manca" :   sò una mansa di gauchos-bobos-socialo-communistes-écolos di manca chì ùn anu micca vutatu pè Marine Le Pen, chì vergogna.  U veru Corsu deve esse naziunalistu francese. 
2. "Quelli chì facenu A Piazzetta sò scrucconi di diritta" :  Sò una mansa di latri chì difendu u gran'capitale è i patroni.  Sò capitalisti chì ùn piglianu mai a difesa di i poveri è di i picculi impiegati. 
3. "Quelli chì facenu A Piazzetta sò traditori anti-naziunalisti" :  Sò una mansa di sgaiuffi anti-naziunalisti, nemichi di a Patria è traditori à a Nazione Corsa.  Si pò criticà à tutti, ma micca i patriotti. 
4. Quelli chì facenu A Piazzetta sò scrianzati chì anu magagnatu un omu puliticu. Quessa in Corsica ùn si face. Appena di crìtica và bè, ma ùn ci vole micca à deccunà non più. Saperete truvà u nome di stu grande omu puliticu corsu (1 metru è 80) ? 
5. Quelli di A Piazzetta sò "carchi à soldi" è "ils se gavent". Hè vera chì fà un giurnale gràtisi chì sorte tutti i trè mesi raporta assai soldi è d'altronde viaghjanu tutti in Cayenne. Peccatu ch'elli sianu tutti benevulenti è chì nisunu sia pagatu. 
6. Ùn ci vole micca à criticà u BTP. Nè quelli chì custruiscenu, nè i Corsi chì vendenu, nè i merri chì facenu i PLU. Di tutte e manere, "iè ma capisci, c'est bien parce que ça va créer des emplois".
    </p>
   </div>
  </body>
 </text>
</TEI>
