<TEI>
 <teiHeader>
  <fileDesc>
   <titleStmt>
    <title>
     I più grandi cunsumatori di Francia sò Corsi
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/I-piu-grandi-cunsumatori-di-Francia-so-Corsi_a1033.html"/>
     <date>
      Fri, 18 Feb 2011 00:26:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    I più grandi cunsumatori di Francia sò Corsi
   </head>
   <div type="excerpt">
    <p>
     Dopu à u più grande Quick d'Auropa, eccu u più grande Hyper U di Francia... in Bastia. Ùn ci saria micca un prublema cù a cunsumazione in Corsica, nò ?
    </p>
   </div>
   <div type="content">
    <p>
     Aviamu digià unu di i più grandi Quick d'Auropa (dixit u so direttore in Corse-Matin), eccu ch'è no averemu unu di i più grandi Hyper U di Francia (Corse-Matin di u 1u ferraghju). 
Si l'infurmazione pò fà surride in un primu tempu (è quale semu ?) ci hè da veru da inchietassi in un segondu tempu. Ma perchè tanta cunsumazione, nant'à un territoriu cusì chjucu è cun cusì poca ghjente. L'articulu di u cutitianu ci dà qualchì pista di riflessione. Anàlisi d'un sìmbulu di u cambiamentu di a Corsica... 
Primu puntu : a fine di u ligame suciale 
Eccu ciò ch'ellu dice l'articulu : Il y aura des innovations qui n'existent nulle part ailleurs dans le même domaine. « (...) Avec le drive U, les clients passeront commande sur la plateforme internet. Ils choisiront tout ce dont ils ont besoin. Ensuite, il leur suffira de venir en voiture récupérer leurs courses qui seront prêtes à être emportées. » 
Finitu i cuntatti umani è e casce. Ferete e vostre spese nant'à u web è un muzzu i vi purterà direttamente ind'a vostra vittura. A desumanizazione hè tutale, ùn averete mancu più bisognu di parlà. 
Segondu puntu : una Corsica in cartone 
Cuntinuvemu. S'ampara dinù chì : « Nous allons reproduire un quartier du Vieux Bastia. Pour le moment je ne peux pas vous en dire davantage, nous n'avons pas encore arrêté notre choix. » 
Pè i nostri cunsumatori di u circondu bastiacciu, ùn ci serà mancu più bisognu d'andà à vede u "veru Bastia" (chì si trova à 5 minuti in vittura) postu ch'è no averemu un decoru d'un "falsu Bastia" in cartone. Prussima tappa : a ricustituzione di scene di "veri Corsi" ghjucati da attori ? Franchemu un passu suplementariu versu a "museificazione" di u populu corsu". 
Terzu puntu : cunsumà à buzeffu 
U peghju hè da vene : « Nous avons un terrain de 12 000 mètres carrés que nous comptons bien exploiter. Nous voulons y implanter deux nouvelles enseignes et un immeuble de bureaux. Cette zone va particulièrement se développer puisque plus de 1 300 logements sont déjà en cours de construction sur tout le secteur et d'autres programmes immobiliers sont à l'étude. Tout cet ensemble constituera une fois terminée la plus grande zone commerciale de Bastia. Mais notre futur Hyper U est déjà la plus importante grande surface sur la commune. » 
L'accunciamentu di u territoriu si face dunque cusì : prima un centru cummerciale, è dopu i casamenti à l'ingiru. Sò e putenze finanzarie chì accuncianu u spaziu : ghjunghjenu masse di ghjente chì si fissanu in lochi induv’elli ùn si muveranu più, perchè chì averanu tuttu sopr’à locu. 
Cunclusione : Generazione cunsumazione 
Pè riassume, eccu l'esempiu di ciò chì certi chjamanu "sviluppu" ma ch'è no puderiamu chjamà "disastru". Disastru culturale, suciale è identitariu. U prugettu maiò hè a cunsumazione. Si custruiscenu lochi novi, senza identità, senza storia, senza radighe. I cunsumatori trovanu tuttu sopr'à locu (veri decori è falsi Corsi). Lochi di scambii, di cultura, di suciabilità ùn ci n'hè, tuttu u mondu stà chjosu in u so "lotissement" è ùn vale a pena d'andà à imbulighjassi. 
Di tutte e manere hè ciò ch'elli aspettanu i ghjunghjiticci di u "boom demugràficu" chì a Corsica cunnosce (4000 persone à l'annu, chì si stallanu per a maiò parte in u peri-urbanu). 
Cumu sta ghjente, in u so mondu di cunsumazione (lotissement-supermarché-télé) tagliata da u mondu, tagliata da a Corsica averà da integrassi ? 
"Une dynastie est en marche", cunclude l'articulu. U giurnalistu di Corse-Matin hà riassuntu in qualchì linea i danni di i cambiamenti maiò di a nostra sucetà. Sempre di più cunsumazione, sempre di più individualisimu, per una pupulazione chì vene à stallassi in Corsica ma induve ùn ci serà più Corsi, più scambii. Li basta u sole, u Super U è u lotissement. Semu in traccia di custruisce a gabbia induv'elli anu da metteci, è ne semu cuntenti...
    </p>
   </div>
  </body>
 </text>
</TEI>
