<TEI>
 <teiHeader>
  <fileDesc>
   <titleStmt>
    <title>
     BHL vole mette i turisti fora : sustenìmulu !
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/BHL-vole-mette-i-turisti-fora-sustenimulu-_a1094.html"/>
     <date>
      Mon, 09 May 2011 00:00:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    BHL vole mette i turisti fora : sustenìmulu !
   </head>
   <div type="excerpt">
    <p>
     In Dimanche+, l'emissione di Canal, Bernard-Henri Lévy hà prupostu un boycott di u turisimu in Corsica pè luttà contr'à a maffia è l'assassinii di st'ultimi mesi. Casca bè, noi dinù eramu stufi di tutti sti catini chì venenu à prufittà di u nostru sole l'estate.
    </p>
   </div>
   <div type="content">
    <p>
     Fidighjate sta video stratta di l'emissione Dimanche + di l'ottu di maghju. 
U "filòsofu" BHL (sapete, quellu chì dà lezzioni di tullerenza è d'umanisimu à u mondu sanu) era interrugatu dop'à un sugettu nant'à l'assassiniu di Marie-Jeanne Bozzi è a guerra di e bande maffiose in Corsica. 
A risposta ùn paria mancu esse preparata : 
"Devant cette accumulation d'horreurs, (...) je me demandais si, c'est à double tranchant évidemment, est ce qu'il n'y aurait pas lieu par exemple de boycotter le tourisme en Corse pendant un certain temps... Si vraiment la Corse c'est ça, si vraiment c'est la Sicile puissance dix, qu'est ce qu'on va faire quand on va à l'hôtel en Corse (?), là il faut donner un coup d'arrêt... il faut que cette minorité de Corses, cette minorité de gangsters qui font la loi qui transforment les politiques en marionnettes, qui abattent leurs adjoints (??? averà dettu quessa pensendu à Emile Zuccarelli ? François Tatti averà appreziatu) etc... faut qu'ils comprennent quand même qu'ils peuvent pas jouer sur les deux tableaux : d'un coté jouir des bénéfices d'être l'île de beauté, parce que c'est quand même un des plus beaux endroits du monde, la Corse. Et puis de l'autre côté se livrer à ces activités dont on a eu l'echo." 
Un grande mumentu di filusuffia. Dunque, s'è no avemu capitu bè, per via d'una minurità di scrucconi BHL prupone una punizione cullettiva, postu chì di tutte e manere semu tutti listessi, cumplici è culpèvuli. Eccune un'altru chì hà capitu tuttu. 
Ma in fatti, perchè micca ? Casca bè, noi ùn aviamu curagiu à dilla : turisti, pippulacci è croce di l'estate : ÙN VENITE PIÙ IND'È NOI !!! 
Ùn ci hè più ch'è da sperà chì Christian Clavier, Muriel Robin è Philippe Gildas seranu d'accordu cù u nostru BHL.
    </p>
   </div>
  </body>
 </text>
</TEI>
