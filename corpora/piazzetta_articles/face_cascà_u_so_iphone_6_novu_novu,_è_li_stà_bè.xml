<TEI>
 <teiHeader>
  <fileDesc>
   <titleStmt>
    <title>
     Face cascà u so iPhone 6 novu novu, è li stà bè
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Face-casca-u-so-iPhone-6-novu-novu-e-li-sta-be_a1952.html"/>
     <date>
      Sat, 20 Sep 2014 00:13:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       E-news-a-l-accorta
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Face cascà u so iPhone 6 novu novu, è li stà bè
   </head>
   <div type="excerpt">
    <p>
     Aspettà durante ore sane davant'à un magazinu per avè un teleffunu, serà segnu di bona salute di a nostra sucetà ?
    </p>
   </div>
   <div type="content">
    <p>
     Averete siguramente vistu sta video d'un poveru australianu chì lampa u so iPhone 6 in terra dopu à avellu compru, sott'à a pressione di e camerà.
    </p>
    <p>
     Il fait tomber l'iPhone 6 qu'il vient tout...
    </p>
    <p>
     U corciu, ci ne vulia bè unu, hè cascatu nant'à ellu. Ùn si pò avè a so minuta di gloria è un iPhone 6 novu, senza qualcosa in cambiu. 
Altrimenti, una volta di più era a panicca davant'à e butteghe d'Apple appena da per tuttu in u mondu. 
S'ampara cusì nant'à Clubic chì u primu pariginu à avè cumpratu l'iPhone 6 si chjama Sylvain è hà campatu durante trè ghjorni davant'à u magazinu.
    </p>
    <p>
     Trè ghjorni à campà fora cum'è un SDF (allora ch'ellu ci n'hè chì campanu in carrughju, ma chì ùn l'anu micca scelta è chì patenu a fame...) per avè un teleffunu à 1000 € dunque, per pigliassi in selfie, per dì à i so amichi nant'à Facebook ch'ellu hà manghjatu una salade chêvre chaud à meziornu è per ghjucà à Clash of clans... 
Ma tuttu và bè per ellu, hè cuntentu. 
À u Giappone, Le Figaro ci ampara chì "les premiers clients sont applaudis en héros". 
Listessu affare in Toronto, à u Canada, induve c'eranu parechje ore d'attesa davant'à a buttega. 
Micca siguru chì tuttu què sia un segnu di bona salute di a nostra sucetà...
    </p>
   </div>
  </body>
 </text>
</TEI>
