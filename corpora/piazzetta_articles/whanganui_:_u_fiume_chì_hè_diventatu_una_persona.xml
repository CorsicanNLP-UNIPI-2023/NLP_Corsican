<TEI>
 <teiHeader>
  <fileDesc>
   <titleStmt>
    <title>
     Whanganui : u fiume chì hè diventatu una persona
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Whanganui-u-fiume-chi-he-diventatu-una-persona_a2584.html"/>
     <date>
      Sun, 23 Apr 2017 17:41:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Whanganui : u fiume chì hè diventatu una persona
   </head>
   <div type="excerpt">
    <p>
     È sì dumane e sponde di fiume Golu, e mufre o l’arburi di a Castagniccia eranu capace di difendesi in tribunale ? Impussibule ? Eppure hè ciò chì hè accadutu à un fiume di Nova Zelanda.
    </p>
   </div>
   <div type="content">
    <p>
     U 15 di marzu di u 2017, u parlamentu di Nova Zelanda hà ricunnisciutu à u fiume Whanganui a qualità « d’essere vivente ùnicu ». 
E tribù Maori chì cunsideravanu chì u fiume Whanganui era u so antenatu, si sò battute per i so diritti è anu vintu. Oramai u fiume ùn hè più unicamnte un locu sacru, ma dinù una entità ghjurìdica duttatu di i listessi diritti chè una persona chì pò purtà lagnanza è esse difesu quant’è un essere umanu in casu di procedure ghjudiziare. 
D’altri paesi anu ricunnisciutu diritti à unepochi « d’ogetti naturali » : l’Equatore in la so custituzione di u 2008, a Bolivia, i Kanachi di l’isule  "Loyautés  o l’India chì spera chì u Gange à da pudè luttà contr’à a puluzione parlendu à alta voce. 
Ch’elli parlessinu di « buen vivir » o di i diritti di « a Madre Tierra », i populi autoctoni interroganu i ligami trà l’omi, a natura è a so ricerca di una certa armunia ci puderebbe ispirà. 
Allora, cantà a Terra Sacra o dà a parolla à u castagnu cum’è in lu cèlebru lamentu ùn basteria più, ci tuccheria cum’è i Maori à fassi avucati è à difende in veru ciò ch’è no tenimu.
    </p>
    <p>
     Da leghje :
    </p>
    <p>
     La Nouvelle-Zélande dote un fleuve d’une personnalité juridiquehttps://t.co/UlfGhQrJPb
— Le Monde Planète (@lemonde_planete) 20 mars 2017
    </p>
    <p>
     [VIDEO] Pourquoi le Whanganui, fleuve sacré pour les Maoris, a été déclaré « entité vivante » https://t.co/KFcJbpZCBp
— Le Monde (@lemondefr) 18 mars 2017
    </p>
    <p>
     “Le droit est un outil pour reconnaître une personnalité juridique à des écosystèmes” -https://t.co/UcIYkTYLKY via @telerama
— Thomas Dubreuil (@thomasdubreuil) 28 mars 2017
    </p>
   </div>
  </body>
 </text>
</TEI>
