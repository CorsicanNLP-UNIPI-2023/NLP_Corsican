<TEI>
 <teiHeader>
  <fileDesc>
   <titleStmt>
    <title>
     11 rigali di Natale da fà à l'ultimu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/11-rigali-di-Natale-da-fa-a-l-ultimu_a2095.html"/>
     <date>
      Thu, 25 Dec 2014 11:10:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    11 rigali di Natale da fà à l'ultimu
   </head>
   <div type="excerpt">
    <p>
     Simu u 25. Sò ondeci ore è quaranta. U ripastu di Natale hè à meziornu è ùn avete micca finitu di fà i vostri rigali. Hè tuttu chjosu. Site lecchi. Ma ùn paniccate micca. Ci hè sempre una suluzione.
    </p>
   </div>
   <div type="content">
    <p>
     1. Un abbunamentu à Netflix
Hè novu novu, tuttu u mondu ne parla, ci sò serie simpatiche è a persona pò fà piantà l'abbunamentu quand'ella vole. 
Da 7,99 à 11,99€/ mese
    </p>
    <p>
     2. Piazze di cuncertu/teatru/museu/sinemà
Si compranu in linea, si stampanu, si mettenu in un inviluppu è hè fatta. Ùn avete micca un bellu inviluppu ? Datele puru cusì ma site veramente un casu. Ùn avete micca stampatrice ? O Signore...
    </p>
    <p>
     3. Soldi
Ùn hè micca originale, ùn face tantu "spiritu di Natale", ma site veramente à u stracciu.
    </p>
    <p>
     4. Sòsule di famiglie tenute secrete dapoi quattru generazione cupiate in un bellu quaternu appiecandusi
Pigliassila à l'ultimu, pò custavvi assai caru. Ùn vi lagnate micca sì i vostri antichi venenu à visitavvi.
    </p>
    <p>
     5. Un abbunamentu à una box
U cuncettu hè originale : a persona riceverà à intervalle regulare un pacchettu cun rigali nentru. Si rigala unu, trè, sei mesi o un annu. Ci n'hè per à pocu pressu tuttu u mondu, ùn v'avemu fattu ch'è una piccula selezzione. Ne truverete d'altre quì. 
Per l'amatori di vinu : lepetitballon.com  è vinattendu.fr/  
Per l'amatori di tè : lathebox.com  è envouthe.com 
Per l'amatori di biera : belgibeer.fr 
Per l'amatori di literatura : exploratology.com 
Per l'amatori di bellezza : birchbox.fr è glossybox.fr 
Per l'amatori di pruduttu bio : veganbox.fr è ecolili.com 
Per l'amatori di ghjatti : kitty-box.fr è miaoubox.com 
Per l'amatori di cani : doggy-box.fr è woufbox.com 
Per l'amatori di scenze : scientibox.fr 
È per quelli chì sò luntanu, ci hè ancu una box corsa : corsican-box.com
    </p>
    <p>
     6. Un abbunamentu à un giurnale
Face sempre piacè, eppo a scelta ci hè. Noi avemu solu qualchì suggestione. 
Pè i grandi : National Geographic, Vogue, Beaux arts, Photo, Science et vie.  Pè i chjuchi : Geo Ados, J’aime lire, 30 millions d’amis, Picsou, Astrapi, Science et Vie Junior.
    </p>
    <p>
     7. Una box rigalu
Wonderbox, Smartbox, abbasta d'una stampatrice pè rigalala, o sinnò si pò mandà u rigalu per email. Saltu in paracadutu, pilutagiu nant'à un circuitu, battezimu sottumarinu, dumenicata à u spa, ripastu gastronòmicu, ottellu insòlitu... Di regula u rigalu vale à vità è si pò scambià, casu mai avessite fattu una pazzìa. Di u generu saltu à l'elàstica à qualchissia chì hà u giracapu. O una notte in una yourte in u Cantal. (Felicitazione). 
www.smartbox.com  www.wonderbox.fr
    </p>
    <p>
     8. Un dissegnu di mè
Prevedu di diventà artista cunnisciuta in u 2015, prufittatene, quist'annu chì vene seraghju siguramente troppu cara per voi.
    </p>
    <p>
     9. Un cosu ch'elli v'anu rigalatu pè Natale annu è induve ci hè sempre l'etichetta nantu.
Iè, hè goffu, ma ci vole à sopravvive, è sopravvive ùn hè micca sempre assai bellu.
    </p>
    <p>
     10. Un viaghju.
Ci vole ciò ch'ellu ci vole.
    </p>
    <p>
     11. Una creazione persunale.
Sapete cosge ? Pinghje ? Stazzunà ? Hè u mumentu di mustralla.
    </p>
    <p>
     12. O sinnò, vi ferma a suluzione ultima.
Da vede quì : https://www.youtube.com/watch?v=ABrSYqiqvzc 
Sia tuttu u mondu serà à panza in terra, sia vi truverete cù una lagnanza in ghjustizia per agressine sessuale, ma in ogni manera ùn vi si dumanderà più nunda per Natale quist'annu chì vene.
    </p>
   </div>
  </body>
 </text>
</TEI>
