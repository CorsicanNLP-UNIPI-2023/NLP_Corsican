<TEI>
 <teiHeader>
  <fileDesc>
   <titleStmt>
    <title>
     Bienv'nus les Keurses !
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Bienv-nus-les-Keurses-_a1377.html"/>
     <date>
      Sat, 23 Jun 2012 11:57:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Bienv'nus les Keurses !
   </head>
   <div type="excerpt">
    <p>
     Vi n'erate scurdati chì a LFP è a FFF ùn ci pudianu pate ?
    </p>
   </div>
   <div type="content">
    <p>
     U Sporting campione, l'ACA chì si salva, u Gaz chì face un miràculu, u CAB chì colla... Annu passatu u futbol corsu hà campatu una stagione straordinaria, ma era l'annu passatu. 
Sì, cum'è parechji passiunati di ballò erate nant'à un nulu di felicità, i dirigenti di u futbol francese v'anu fattu vultà in furia à a realità. 
Mentre ch'ellu si festighjava a mùsica, a cummissione di disciplina di a LFP e facia falà cutrate : 
Aiacciu : 2 punti in menu è parechje suspensioni di dirigenti per via di u macciu ACA-OL annu. L'ACA cummincerà dunque u campiunatu ultimu cun -2 punti.  Bastia : 1 macciu di suspensione, 20.000 € d'amenda per via di u cumpurtamentu di i sustenidori : fumìgeni, ogetti lampati nant'à un ghjucadore di Guingamp, laser è terrenu invaditu dopu à a partita contr'à Châteauroux. A prima partita in Furiani saria dunque u... 1u settembre, contr'à Saint Etienne.  Ma ùn hè micca finita. A cummissione di disciplina di a FFF chì s'occupa di l'amatori s'hè scatinata contr'à u CA Prupià : un macciu persu, trè punti di menu, suspensioni di dirigenti da 1 à 5 anni pè a partita contr'à Chambéry induve a pulizza era intervenuta. A settimana passata era un ghjucadore di Furiani chì era suspesu... un annu. 
Vi và ?
    </p>
   </div>
  </body>
 </text>
</TEI>
