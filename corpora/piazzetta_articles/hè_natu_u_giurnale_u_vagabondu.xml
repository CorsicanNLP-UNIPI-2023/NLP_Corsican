<TEI>
 <teiHeader>
  <fileDesc>
   <titleStmt>
    <title>
     Hè natu u giurnale U Vagabondu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/He-natu-u-giurnale-U-Vagabondu_a1008.html"/>
     <date>
      Sun, 16 Jan 2011 19:02:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Hè natu u giurnale U Vagabondu
   </head>
   <div type="excerpt">
    <p>
     Sin'avà faciamu i macchi, A Piazzetta era "u solu" giurnale gràtisi in lingua corsa. Ci hè dinù U Vagabondu...
    </p>
   </div>
   <div type="content">
    <p>
     Ùn hè micca tutti i ghjorni ch'ellu nasce un giurnale in lingua corsa è ci vole à salutà l'iniziativa. 
L'associu studientinu Ghjuventù Vagabonda hà lanciatu u soiu, si chjama U Vagabondu. 
Hè un misincu, stampatu à 5000 esemplarii è hè datu di rigalu. A squadra chì si n'occupa sò tutti studienti è u scopu hè di prumove è difende a lingua è a cultura corsa. 
U nùmeru 1 hè esciutu di dicembre, quellu di ghjennaghju vene da quì à pocu. 
Allora felicitemuli è ch'ellu campi 100 anni U Vagabondu ! 
L'associu hà u so contu twitter è so pagina Facebook. 
Tenite forte !
    </p>
   </div>
  </body>
 </text>
</TEI>
