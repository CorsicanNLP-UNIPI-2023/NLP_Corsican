<TEI>
 <teiHeader>
  <fileDesc>
   <titleStmt>
    <title>
     Chì SMS d'auguri mandà ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Chi-SMS-d-auguri-manda_a1662.html"/>
     <date>
      Sun, 31 Dec 2017 17:53:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CUMU-SI-DICE
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Chì SMS d'auguri mandà ?
   </head>
   <div type="excerpt">
    <p>
     Pè l'auguri di capu d'annu hè un tsunamì di sms ch'ellu s'aspetta dop'à mezanotte.
    </p>
   </div>
   <div type="content">
    <p>
     Quist'annu torna, sò per milioni chì i SMS seranu mandati à mezanotte. À chì li piace, à chì l'annerba, à chì si n'impippa, à chì serà digià chjinatu à ondeci ore. 
Ma per quelli chì mandatu i so auguri per messagiu, si pone a dumanda. Chì scrive quist'annu ?
    </p>
    <p>
     U classicu
Cortu, efficace, classicu, cunnisciutu da tutti. Ma manca chjaramente d'originalità, è hè troppu depersunalizatu. Si pò fà megliu.
    </p>
    <p>
     U goffu cun pienu d'emoticons
Hè francamente insuppurtèvule, moltu più chè vo sapete ch'ellu hè un sms cullettivu.
    </p>
    <p>
     U minimalistu
What else ?
    </p>
    <p>
     U sburgnò
Scrittu dop'à un bellu apperitivu chì hà duratu sin'à mezanotte.
    </p>
    <p>
     Quellu chì s'hè sbagliatu d'annu
Hè bè, originale, ben scrittu... ma ùn ci hè chè una cosa ch'ùn và micca : l'annata. Tandu capite ch'ellu hè un "copié-collé" d'un messagiu appena anticu.
    </p>
    <p>
     Quellu di u Sporting
I sustenidori di Bastia sò tutti in depressione. Allora lasciateli sunnià, i corci...
    </p>
    <p>
     L'inversitu
Piccula fantasia. Bon, ùn hè micca rivuluziunariu non più.
    </p>
    <p>
     A magagna di l'anni 80
U grande classicu di quelli chì anu cunnisciutu L'Apocalypse, Jacques Bastianesi à Corsica Sera, u minitel è a R5.
    </p>
    <p>
     U naziunalistu
Grossu successu quist'annu, avà chì tuttu u mondu hè naziunalistu.
    </p>
    <p>
     L'azezu
Quellu chì ùn manda nunda perchè i textò di capu d'annu u stumacanu.
    </p>
    <p>
     U passiunatu di fucilate
À ellu, li piace capu d'annu solu pè e pistulittate. U tazzu si sente ancu in i so SMS.
    </p>
    <p>
     L'auguri cumpletti
Hè digià appena più longu ch'è un semplice "pace è salute".
    </p>
    <p>
     Quellu chì ne face troppu
Perchè ci n'hè sempre unu chì ne face troppu o chì si crede sempre in campagna.
    </p>
    <p>
     U nostalgicu di a Republica
Iè iè, ci n'hè !
    </p>
    <p>
     U sporcu
Bah perchè micca ?
    </p>
    <p>
     Quellu chì vole beie
Quessu, hè in qualchì locu in un caffè, hà a sete è hè sbaiuccatu.
    </p>
    <p>
     Quellu chì manda l'auguri in francese
Fate u piacè : à quessu ùn li rispundite micca.
    </p>
    <p>
     Quellu chì hè in buatta è chì ti vole fà biscà
Ci n'hè sempre unu chì hè in perdizione in qualchì lucacciu è chì ti vole fà arrabià. Ma ci vole quantunque à prevenelu chì a campagna hè compia.
    </p>
    <p>
     Quellu chì ùn sapete cumu ci vole à piglialla
Tuttu dipende di quale hè chì u manda.
    </p>
    <p>
     Quellu chì mette l'accenti da per tuttu
Perchè ci n'hè sempre unu chì mette accenti nant'à ogni parolla.
    </p>
    <p>
     U picculu muntagiu
Hè a tindenza quist'annu. Si pò mandà nant'à e rete suciale o per sms. À voi di truvà u ritrattu u più originale.
    </p>
    <p>
     Ma ch'elli vi piacquanu i SMS d'auguri o nò : pace è salute à tutti !
    </p>
   </div>
  </body>
 </text>
</TEI>
