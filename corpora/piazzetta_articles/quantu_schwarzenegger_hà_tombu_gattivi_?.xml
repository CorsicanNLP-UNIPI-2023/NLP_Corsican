<TEI>
 <teiHeader>
  <fileDesc>
   <titleStmt>
    <title>
     Quantu Schwarzenegger hà tombu gattivi ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Quantu-Schwarzenegger-ha-tombu-gattivi_a1655.html"/>
     <date>
      Thu, 19 Dec 2013 10:18:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Quantu Schwarzenegger hà tombu gattivi ?
   </head>
   <div type="excerpt">
    <p>
     N'averà tombu pochi gattivi Arnold Schwarzenegger durante tutta a so carriera ! Ma quantu esattamente ?
    </p>
   </div>
   <div type="content">
    <p>
     S'ella ci hè una cosa chì Schwarzy sà fà, hè di tumbà i gattivi. L'attore americanu hà ancu cunsacratu a so carriera à quessa, correli appressu per tumballi. 
Ma quantu esattamente ? Una videò posta nant'à YouTube prova di cuntalli in tutti i filmi ch'ellu hà fattu, da i so filmacci (ci n'hè statu unepochi : Hercules in New York, Junior, Un flic à la maternelle...) à i so filmoni (iè, Terminator è Predator sò filmoni). 
Bon, hè vera, u filmettu hè appena viulente è ùn site micca obligati di vedela sana (28 minuti, quantunque). 
Sappiate dunque ch'ellu hà stinzatu 509 persone, in 18 filmi.
    </p>
   </div>
  </body>
 </text>
</TEI>
