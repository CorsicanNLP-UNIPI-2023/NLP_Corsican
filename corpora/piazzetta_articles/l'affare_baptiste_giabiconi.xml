<TEI>
 <teiHeader>
  <fileDesc>
   <titleStmt>
    <title>
     L'affare Baptiste Giabiconi
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/L-affare-Baptiste-Giabiconi_a2228.html"/>
     <date>
      Mon, 01 Jun 2015 21:58:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    L'affare Baptiste Giabiconi
   </head>
   <div type="excerpt">
    <p>
     L'ultimu dibattitu chì face un sterminiu nant'à e rete suciale ùn hè nè u Padduc, nè u prucessu Orsoni, nè u novu record di disimpiegu ma... l'ultimu clip di Baptiste Giabiconi chì hà fattu una ripresa di "Sinfunia nustrale".
    </p>
   </div>
   <div type="content">
    <p>
     À chè si ricunnosce un Corsu mudernu ? Si sterpa in discussione nant'à Facebook à ùn finisce più. Sta volta u sugettu hè l'ultima ripresa (in corsu) di Baptiste Giabiconi. 
Ma chì si passa ?
    </p>
    <p>
     L'omu di u scandalu
L'omu chì hà fattu parlà d'ellu hè dunque Baptiste Giabiconi. S'era fattu cunnosce per a so carriera di "top mudellu", ma dinù per avè surtitu una cacciata ind'è Cauet. 
Interrugatu à a dumanda "quel est l'hymne corse", risponde "Vengu versu tè". 
Bon, hè vera, u tippu (chì hà campatu in Marseglia) esagereghja appena. Ma a vera surpresa, hè ch'ellu cunnosca sta canzona di u gruppu L'Albinu, nò ?
    </p>
    <p>
     U clip scandalosu
Dunque, Baptiste Giabiconi s'hè decisu à cantà in corsu. A canzona scelta serà "Sinfunia nustrale" di Ghjuvancarlu Papi, arregistrata cun Canta u Populu Corsu
    </p>
    <p>
     Ella stessa hè una ripresa di u gruppu irlandese The Wolfe Tones, chjamata "Celtic Symphony" :
    </p>
    <p>
     È dunque eccu a ripresa giabicunista :
    </p>
    <p>
     Riazzioni 1 : quelli chì sò in crisa nera
A nutizia cunnisciuta, a twitosfera nustrale hà cumminciatu à mandà i so scuds.
    </p>
    <p>
     La catastrophe attendue est arrivée. Quinze secondes du massacre de Sinfunia Nustrale par Baptiste Giabiconi https://t.co/l22arlcekQ
— Julien Pernici (@JulienPernici) 28 Mai 2015
    </p>
    <p>
     Baptiste Giabiconi qui nous sort sinfunia nustrale remixé...... Je viens de vomir et de tout ravaler...
— Mika Galinette (@MichaelNicoli) 28 Mai 2015
    </p>
    <p>
     È e prime magagne...
    </p>
    <p>
     après B.Giabiconi.. Maître Gims reprend "U Campanile di San Ghjuvà " pic.twitter.com/Qmfe2Qn31m
— Yohan Colonna ✏️ (@Colyoh) 29 Mai 2015
    </p>
    <p>
     Riazzione 2 : quelli chì sò in crisa contr'à quelli chì sò in crisa
Baptiste Giabiconi hà massacratu una canzona corsa ? Iè ma feranu megliu quelli chì u criticheghjanu ? Eccu ciò chì certi difendenu. 
Cuscenza, u web giurnale di a Ghjuventù Indipendentista parla di "sindroma giabiconi" è s'interrucheghja : "Eppò, voi chì u criticate… Site veramente sicuri ch'è vo u parlate megliu chè ellu, u corsu ?"
    </p>
    <p>
     Iè, hè vera chì Giabiconi strappa u corsu. Ma voi chì u criticate, site sicuri di parlallu megliu chè ellu ? #cuerenza #linguacorsa
— Massimu Poli (@Massimu) 30 Mai 2015
    </p>
    <p>
     Riazzione 3 : ùn si pò più dì nunda - on peupu rien dire
Altra riazzione spartuta nant'à e rete suciale sta dumenicata : "euh và bè, ùn si pò dì nunda ?". Vene in risposta à a riazzione 2. 
Variante : "anch'eiu strappu u corsu, è mi futtu di Giabiconi, ti và ?" 
Per elli, a ripresa di Giabiconi li piace pocu, è sò azezi d'ùn avè u dirittu d'esse azezi.
    </p>
    <p>
     E rete suciale, l'ultimu locu per tazzassi
U casu di u "Giabiconigate" hè tippicu di u veru corsu di u 21esimu seculu. Ci vole à crede ch'ellu ci piace abbastanza di stirpassi in dibattiti à ùn più finì nant'à Facebook è Twitter (ma hè difficiule di fà megliu ch'è l'affare di u cane Whisky, a cascia à i culori di l'ACA in tribuna Petrignani ghjunghje in segonda pusizione). 
Pè u dibattitu nant'à u Padduc, l'ecunumia, u spusessu fundiariu o a manumessa di u banditisimu nant'à a sucetà corsa, aspetteremu torna appena. 
Eppo hè vera ch'ellu ferma u raportu cumplessu ch'è no avemu à a lingua corsa. Si sente di menu in menu in carrughju, ci vergugnemu di parlalla è di fà i sbaglii, è critichemu à quelli chì a parlanu ("ùn ci vole micca à dì cusì..."). 
È purtantu, s'è no a vulemu veramente salvà sta lingua, ci vulerà bè à cummincià à parlalla... è dunque à fà i sbagli. 
Ci ne surteremu un ghjornu ?
    </p>
   </div>
  </body>
 </text>
</TEI>
