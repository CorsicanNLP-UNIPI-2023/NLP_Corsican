<TEI>
 <teiHeader>
  <fileDesc>
   <titleStmt>
    <title>
     15 discussione à lancià per impuzzichisce u vostru capu d'annu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/15-discussione-a-lancia-per-impuzzichisce-u-vostru-capu-d-annu_a2108.html"/>
     <date>
      Wed, 31 Dec 2014 19:47:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    15 discussione à lancià per impuzzichisce u vostru capu d'annu
   </head>
   <div type="excerpt">
    <p>
     Dop'à tanti capi d'annu puzzichi, vi site lasciati imbarcà una volta di più in una serata pensendu chì sta volta, saria megliu. Mancata. Persu per persu, fate girà a vostra serata à u fiascu cumplettu.
    </p>
   </div>
   <div type="content">
    <p>
     1. "Allora, sempre solu/sola ?"  Viaghja ancu un "allora, per quandu sò i zitelli ?", "principi quandu à fà u sport/u regime ?", "pianti quandu di fumà ?" è "conti passà a to vita senza travaglià ?" 
2. Lampate davant'à i zitelli chì Babbu Natale ùn esiste micca. 
3. Parlate di a vostra pussibule cunversione à l'islamu. 
4. Fate un puntu SCB  Da sceglie : Hantz, Makélélé, "on a pas de fond de jeu", Cissé, Antonetti, "cette année je la sens pas"... (ùn vale a pena di capiscesi in ballò, l'evucazione sola di u club basterà à plasticà u murale di i sustenidori. 
5. U ritornu di Sarkozy 
6. Principiate una campagna di reabilitazione di François Hollande. 
7. Mustrate ritratti d'oche è d'ànatre martirizate ogni volta chì qualchissia piglia appena di foie gras. 
8. E municipale aiaccine. 
9. Lanciate un dibattitu nant'à i preseppii è a laicità. S'è vo passate a serata cun Jean-François Baccarelli, vulemu u filmu. À ringraziavvi. 
10. Rilanciate u dibattitu nant'à u "mariage pour tous".  S'elli sò tutti contru, fate u vostru coming out. Vulemu dinù u filmu. 
11. "Iè ma capisci, Christophe Barbier ùn dice micca ch'è cunnerie"  (ancu s'è vo sapete benissimu chì iè, ùn dice ch'è cunnerie. 
12. Circate d'impone à Arthur o à Patrick Sébastien à tuttu u mondu.   S'elli sò tutti cuntenti, scappate. 
13. Lanciate una playlist anni 80  Suggestioni : Partenaire particulier, Les Démons de minuit, Début de soirée, Licence IV cun "Viens boire un petit coup à la maison", Jean-Luc Lahaye è l'integrale di Patrick Sébastien. S'elli sò cuntenti, scappate torna. 
14. Arrubatevi tutte e chjave è tenite quelle di i briachi.  Passerete per una grossa croce, ma salverete vite. Ancu l'amatori di Patrick Sébastien anu u dirittu di campà. 
15. Twittate in diretta u vostru capu d'annu cù u hashtag #capudannudimerda
    </p>
   </div>
  </body>
 </text>
</TEI>
