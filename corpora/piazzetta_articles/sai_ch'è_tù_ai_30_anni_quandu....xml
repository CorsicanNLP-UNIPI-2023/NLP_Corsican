<TEI>
 <teiHeader>
  <fileDesc>
   <titleStmt>
    <title>
     Sai ch'è tù ai 30 anni quandu...
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Sai-ch-e-tu-ai-30-anni-quandu_a1268.html"/>
     <date>
      Sun, 12 Feb 2012 18:51:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Sai ch'è tù ai 30 anni quandu...
   </head>
   <div type="content">
    <p>
     Ai ballatu nant'à un slow di Whitney Houston à l'Apocalypse. Iè, ai cunnisciutu i slows in buatta...  D'altronde quand'è tù andave in buatta mettie una camisgia Façonnable, un jean Bonaventure è un paghju di Docksides.  Tandu, ai betu u Malibu Ananas.  Ai avutu un paghju di Reebok Pump, un blouson Waïkiki è un t-shirt Fassianos.  Ai fattu u skate, o ai odiatu quelli chì facianu u skate.  In carrughju, sentie parlà corsu.  Ai ballatu (o fattu u musu) nant'à Scatman, Gala è Corona.  I Chjami Aghjalesi eranu giovani è magri è l'ai stati à sente nant'à un walkman.  Ti ci volenu trè o quattru ghjorni pè ricuperà d'una scimia.  Ai manghjatu i "Tcha'o" in a corte di recreazione.  Per avè un Moussor, ai dumandatu un "cidre."  Chjucu, ai cantatu e canzone di E Cardelline, cum'è Libertà.  Ai cunnisciutu à Principellu cantatu da Anna Rocchi nanz'à Le Petit Prince.  Ti n'arricordi quandu I Muvrini surtianu dischi per i zitelli è si statu felice di cantà Merendella, U Caffè o ancu I rusignoli.  Ai cunnisciutu à Jacques Bastianesi chì presentava à "Corsica Sera".  Quandu fidighjave "Le Prince de Bel-Air" manghjave e "Picorette" è i "Treets".  Ai fattu una boum induve si pudia beie u "Tang".  I "Twix" firmeranu sempre "Raiders" per tè.  A notte, c'era sempre qualchì "plasticages" è i flicchi viaghjavanu in 4L.  I giovani ti chjamanu di voi.  Ai cunnisciutu Le Provençal, Kyrn, Cap'radio è RCI.  Ai cunnisciutu i tempi induv'ellu c'era solu trè catene di televisiò.  Ai cunnisciutu "Corsaire" cum'è sponsor di u GFCA, "Onet" è "Cata-Vana" cum'è sponsor di u Sporting.  Ùn ti scurderai mai di Grocquick.  I più grandi ghjucadori di tutti i tempi si chjamanu Pierrot Bianconi, Eugène Kabongo, Yves Mangione è Antoine Difraya.  Ai vistu à "Ciel mon mardi" nant'à u naziunalisimu in diretta.  Ai cunnisciutu u minitel è u 36 15 code Ribombu.  Ai ghjucatu nant'à un Amstrad o un Atari.  I caffè sentianu u pastizzu è a "Gitane Maïs"  Quelli chì mettianu "bleu de Chine" ùn eranu micca tutti naziunalisti.  Sì passatu nant'à u ponte à una sola via in Francardu.  Sì passatu per Bistugliu quand'è tù cullave in Corti.  Pensave chì mai ci puderia esseci un fast food in Corsica.  Ai fattu a cullezzione di pin's.  I Corsi eranu magiuritarii è avianu un paese.  Ùn pensave micca chì i naziunalisti puderianu bettunizà u liturale è custruisce "résidences secondaires" è "l'immobilier" ùn era ancu una manghjeria.  "Barbouze" era un'insulta gravissima.  Ti sì dumandatu si Zuccarelli avia da piazzà u so figliolu à a merria. 
À voi di truvà a seguita !
    </p>
    <p>
     Canta u Populu Corsu - Principellu par le_politburo_des_UB
    </p>
   </div>
  </body>
 </text>
</TEI>
