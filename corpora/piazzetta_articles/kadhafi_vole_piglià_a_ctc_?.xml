<TEI>
 <teiHeader>
  <fileDesc>
   <titleStmt>
    <title>
     Kadhafi vole piglià a CTC ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Kadhafi-vole-piglia-a-CTC_a1052.html"/>
     <date>
      Wed, 09 Mar 2011 00:25:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Kadhafi vole piglià a CTC ?
   </head>
   <div type="excerpt">
    <p>
     Muammar Kadhafi ci cunnosce, l'hà detta à un giurnalistu di France 24. Interrugatu nant'à a pusizione di a Francia, hà rispostu chì ellu ùn s'occupava micca di l'affari di a Corsica.
    </p>
   </div>
   <div type="content">
    <p>
     Una prova suplementaria di i raporti speziali trà Kadhafi è a Corsica ? 
Interrugatu da France 24, Muammar si n'hè pigliatu à a Francia : 
"Veramente, face ride st'ingerenza in l'affari d'un paese. Hè cum'è s'è no ci occupavamu di l'affari di a Corsica o di a Sardegna..." 
In tantu ch'è Corsu di a diaspora, ùn ci saria nunda di male. Anch'ellu hà u dirittu d'avè u so avisu. Imaginate appena cìò ch'ellu puderia esse : "Kadhafi hè contr'à u Padduc"... "Kadhafi ripiglia l'ADEC"... "Kadhafi pè l'avvicinamentu di i prigiuneri"... "Kadhafi è u Galsi"... "Kadhafi per u Sporting"... "Kadhafi vole pigliassi un box à l'Acapulco"... 
Finalmente, hè peccatu chì u Guida di a Rivuluzione sia contr'à l'ingerenza, sariamu felici d'avè u so parè nant'à a situazione corsa. Chè o Muammar ? 
U strattu di a videò:
    </p>
   </div>
  </body>
 </text>
</TEI>
