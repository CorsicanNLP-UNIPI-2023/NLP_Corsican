<TEI>
 <teiHeader>
  <fileDesc>
   <titleStmt>
    <title>
     Omaha, parlami corsu !
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Omaha-parlami-corsu-_a1871.html"/>
     <date>
      Sun, 08 Jun 2014 23:58:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       E-news-a-l-accorta
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Omaha, parlami corsu !
   </head>
   <div type="excerpt">
    <p>
     Settant'anni dopu, hè u D-Day pè e residenze segundarie...
    </p>
   </div>
   <div type="content">
    <p>
     A sapete, u turnagiu di a scena di u sbarcamentu in Nurmandia di u filmu Le Jour le plus long s'hè fattu in L'Agriate, in Saleccia. 
Corse-Matin ci cunsacra oghje un articulu è a so prima pagina. 
Durante qualchì ghjornu di l'estate 1961, Saleccia hè diventata Omaha Beach. A causa hè chì u realizadore Darryl Zanuck truvava chì u liturale di a Nurmandia era trovu goffu. Sedeci anni dop'à u sbarcamentu, e residenze segundarie avianu invaditu tuttu. A sturietta hè cunnisciuta. 
Settanta anni dop'à u D-Day, L'Agriate sò sempre belle è priservate. Ci semu francati i prugetti immubiliari scemi di l'anni settanta, cù cumplessi è ottelli per purtacci millaie di turisti. Sapete, st'orrore ch'elle si ponu vede nant'à a costa spagnola... 
Oghje, i tempi ùn sò più à i grossi cumplessi immubiliari. U liturale hè minacciatu da u "mitage", o u "grignotage". Hè l'orrore di ciò chì l'urbanisti chjamanu "étalement urbain". E terre priservate sò runzicate da una rapida è disurdinata stesa di e custruzzioni. 
Settant'anni dopu à u D-Day, sò pochi i lochi induve Darryl Zanuck averia pussutu filmà Le Jour le plus long. In fine di contu, sò e casacce segundarie chì sò sbarcate nant'à u liturale... 
(l'idea di u titulu di l'articulu hè di PO)
    </p>
   </div>
  </body>
 </text>
</TEI>
