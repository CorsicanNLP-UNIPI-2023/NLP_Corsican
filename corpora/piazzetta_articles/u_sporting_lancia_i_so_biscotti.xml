<TEI>
 <teiHeader>
  <fileDesc>
   <titleStmt>
    <title>
     U Sporting lancia i so biscotti
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-Sporting-lancia-i-so-biscotti_a1836.html"/>
     <date>
      Thu, 05 Jun 2014 09:31:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U Sporting lancia i so biscotti
   </head>
   <div type="excerpt">
    <p>
     Si ponu truvà i biscuttini di u Sporting, per esse forte cum'è Krasic o per mette i calci cum'è Angoula, cum'è vo vulete.
    </p>
   </div>
   <div type="content">
    <p>
     Ci vole u curagiu per esse dirigenti di u Sporting. Cù a mansa d'azezi, di mai cuntenti è di criticoni chì sustenenu u club, ùn deve micca esse tutti i ghjorni faciule. 
Allora chì serà quandu l'azezi anu da scopre chì u club hà lanciatu i so... biscuttini. Hè u tweet d'un certu Capone chì ci l'ampara. 
Eccu dunque e "méga barres gourmandes" fatte di "noisettes, amandes, noix de cajou, raisins, nappées de chocolat". Perchè micca ? I zitelli seranu cuntenti. 
Ma attenti à e magagne ch'ellu s'induvina digià, cum'è "O Romaric o panzò ai manghjatu troppu biscotti" o "O Zissé, vai è manghjati duie méga-barres". 
Ùn si sà micca sì i biscotti seranu rigalati à i futuri abbunati. A campagna principia l'ondeci ghjugnu. 
À quande e panette ? Pistellu  ùn hà ancu reagitu.
    </p>
    <p>
     Mi mi mi !! Même les gâteaux du Sporting ! 
Bientôt ces bidons ils vont vouloir nous vendre de la pulenda bleue !! pic.twitter.com/iaLQC3xBBQ
— Capone (@Capone20200) 25 Mai 2014
    </p>
   </div>
  </body>
 </text>
</TEI>
