<TEI>
 <teiHeader>
  <fileDesc>
   <titleStmt>
    <title>
     Senza travagliu ? A maffia corsa ricruta !
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Senza-travagliu-A-maffia-corsa-ricruta-_a1215.html"/>
     <date>
      Fri, 18 Nov 2011 00:06:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Senza travagliu ? A maffia corsa ricruta !
   </head>
   <div type="excerpt">
    <p>
     A maffia corsa ùn cunnosce micca a crisa, ci sò e piazze per tutti.
    </p>
   </div>
   <div type="content">
    <p>
     Cum'è 30.000 Corsi, site senza travagliu o in a precarità ? Ùn ci la fate micca à truvà un impiegu ? Ùn ci hè mancu più un elettu pè truvavvi una piazza ? 
Ùn v'inchietate ! I trafficoni di Corsica vi truveranu qualcosa. L'avvene, hè a malavita ! 
Spezializatevi in una filera chì marchja bè : fate vene a droga, tagliate a cuccaina, vindite l'eroina, organizate un braccasgiu, fatevi un go fast o un car-jacking, lanciatevi in u racket, u tràfficu d'arme... o megliu : cum'è nentr'à Scarface, circate di piglià a piazza di i vechji scrucconi è pruvate di stinzalli tutti ! 
Dopu, sbiancate i vostri soldi. Scuzzulate i merri pè fà mudificà i piani d'urbanisimu è rendite i terreni custruttibili. Fate custruisce casali, bungalows è residenze da vende à i ricchi fresteri. Diventerete ricchi è vi puderete cumprà un quad è un Cayenne. 
Realizate u vostru sognu ! E piazze ùn mancanu micca. In campu santu non più.
    </p>
   </div>
  </body>
 </text>
</TEI>
