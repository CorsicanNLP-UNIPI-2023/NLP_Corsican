<TEI>
 <teiHeader>
  <fileDesc>
   <titleStmt>
    <title>
     A Corsica averà infine u so centrone cummerciale tamantu... è a so cità ingiru.
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-Corsica-avera-infine-u-so-centrone-cummerciale-tamantu-e-a-so-cita-ingiru_a1936.html"/>
     <date>
      Mon, 08 Sep 2014 11:57:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A Corsica averà infine u so centrone cummerciale tamantu... è a so cità ingiru.
   </head>
   <div type="excerpt">
    <p>
     Alleluia ! I Corsi averanu u so tempiu di a cunsumazione. Hè sbucciatu u prugettu faraonicu di centru cummerciale in Sàrrula è Carcupinu. U prugettu hè di fà "la 3ème plus grosse ville de Corse-du-Sud". Bienvenue à Sarrol-Carcopineaux.
    </p>
   </div>
   <div type="content">
    <p>
     I passiunati di u caddie principiavanu à inchietassi. Facia mesi è mesi chì u prugettu di tempiu di a cunsumazione ùn sbucciava micca, chì sò stati attaccati da i picculi cummercianti, inchieti. 
Ma grazia à l'azzione di u nostru "Conseil d'Etat", u prugettu puderà infine sorte di terra, a ci dice Corse-Matin d'oghje. 
U ghjornu di a nascita di a Vergine Maria è di a tradizione di a Santa di Niolu, u sìmbulu hè forte. 
Ci vole à dì dinù chì u prugettu hè ambiziosu. Si tratta di creà una cità nova intornu à u centru cummerciale. U merre hè tuttu cuntentu di parlacci di 1000 logements.. 
Iè, 1000... 
Pocu impreme sì stu gèneru di prugettu ùn si vede più indocu, fora di a China, è ancu. 1000 allogi in più, surtiti di terra in un no-man's land, trà una strada naziunale è un centru cummerciale. 
Ma cù una vista nant'à un parking. A dicia u merre à Corse-Matin in u 2012 : 
« À la suite du permis de construire portant sur près de 1 000 logements que j'ai été conduit à accorder, la population de la commune va tripler dans les huit à dix ans à venir. Dès lors, c'est un devoir d'apporter les prestations et les services auxquels aspirent les résidents actuels et les nouveaux arrivants. » 
"Nouveaux arrivants", dunque. 
È chì feranu a dumenicata st'abitanti novi di sti novi 1000 allogi ? Ebbeh anderanu à cumprà, postu ch'elli ùn averanu ch'è què à fà. 
Certi anu parlatu di stu prugettu di "scenario catastrophe". Ma chì pò fà ? Hè quessu u prugressuu è u sviluppu. 
Un centru cummerciale cù 1000 allogi in giru pè alimentà e so casce, ci vulia à pensalla. 
In un altru articulu, Corse-Matin scrivia, in u 2012 : 
"À terme, près d'un millier de logements vont pousser de terre dans ce secteur. Une véritable ville qui, d'ici à 10 ans, pourrait compter 3 000 habitants. Soit, avec les 2 000 âmes actuellement recensées sur la commune, une population d'au moins 5 000 personnes. Catapultant Sarrola Carcopino au rang de 3e ville de Corse-du-Sud, derrière Ajaccio et Porto-Vecchio…" 
À vedeci Sàrrula è Carcupinu, bonjour Sarrol-Carcopineaux. U prugressu vi dimu! 
Nasce u più grande centru cummerciale di Corsica, è megliu : a cità ingiru per alimentà u centru cummerciale di cunsumatori in brama di cumprà. 
Forse, da quì à dece anni, l'ottu di settembre s'anderà à a Festa di a Cunsumazione in sta cità nova, à onorà u nostru Santu Caddie. 
Speremu quantunqune chì u prugettu prevede a creazione d'un "village corse artificiel" o d'una ricustituzione di "Corses authentiques" in plasticu per chì i novi abitanti s'arricurdinu ch'elli stanu in Corsica. Infine, in Keurse piuttostu. 
È allora ? Et qui on est !
    </p>
   </div>
  </body>
 </text>
</TEI>
