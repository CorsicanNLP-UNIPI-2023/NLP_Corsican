<TEI>
 <teiHeader>
  <fileDesc>
   <titleStmt>
    <title>
     Satanassu ghjunghje in Corsica
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Satanassu-ghjunghje-in-Corsica_a1219.html"/>
     <date>
      Sat, 26 Nov 2011 11:46:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Satanassu ghjunghje in Corsica
   </head>
   <div type="excerpt">
    <p>
     In u 2013, u Tour de France parterà da Corsica. Hè digià una nutiziaccia. In più di quessa, ci serà ancu u diàvule...
    </p>
   </div>
   <div type="content">
    <p>
     U sunniacciu cuntinuveghja. Passemu nant'à u fattu chì una cumpetizione chjamata "Tour DE FRANCE" passessi in Corsica. 
Passemu nant'à u fattu chì st'evenimentu serà a più forte cuncentrazione di drugati è di doppati. Iè, ancu di più ch'è u Festival du Vent è Calvi on the Rocks. 
Passemu nant'à u fattu chì u Giru ci purtertà unepoche di croce, cum'è Gérard Holtz è Patrick Montel, i peghju giurnalisti spurtivi di u mondu. 
Passemu nant'à "la caravane du Tour" cù e so cunnerie di vitture publicitarie. 
Passemu chì in u ciclisimu, piglianu tanti prudutti chì a più forte di u mondu, Jeannie Longo hà 50 anni passati è chì quist'annu Greg Lemond puderia vince. 
Nò, u peghju hè chì un individu satanicu appena stranu seguita u Tour tutti l'anni. U cunniscite, si vede sempre à a telè. U so nome : Didi Senft è hè sempre vestutu cum'è un diàvule. Face u pazzu è corre cum'è un tontu à cantu à i ciclisti. 
A Corsica cuntinuveghja d'infagassi in u satanisimu.
    </p>
    <p>
     Dunque, a ghjente hà da vene per vede què :
    </p>
    <p>
     Et vive le sport sur Antenne 2 !
    </p>
   </div>
  </body>
 </text>
</TEI>
