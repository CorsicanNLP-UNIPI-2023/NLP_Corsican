<TEI>
 <teiHeader>
  <fileDesc>
   <titleStmt>
    <title>
     I più belli prugetti di a bettunizazione
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/I-piu-belli-prugetti-di-a-bettunizazione_a986.html"/>
     <date>
      Sun, 26 Dec 2010 17:50:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       betonisation_corse/
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    I più belli prugetti di a bettunizazione
   </head>
   <div type="excerpt">
    <p>
     In Corsica ùn avemu nè petroliu, nè idee, ma avemu u bettonu...
    </p>
   </div>
   <div type="content">
    <p>
     Bettunizazione, speculazione, custruzzione... n'avete assai intesu parlà in u 2010, serà peghju in u 2011. 
E bétonneuses sò state grande forma è pudemu esse siguri ch'elle funziuneranu à pienu regime quist'annu chì vene. Eccu unepochi di i più belli prugetti chì anu fattu parlà. 
Les Rivages de Calvi : prugettu purtatu da u merre Ange Santini è da una intrapresa di u Var, a Semexval. L'idea : un centu d'alloghji di lussu in u Pinetu di Calvi. « Des appartements sur le sable » dice a pubba... 
Favona : un prugettu 175 appartamenti nant'à a cumuna di Conca. U liturale corsu avia riesciutu à evità a bettunizazione. Avà u sfragellu hè generalizatu, à colpi di residenze segundarie è d'appartamenti pè ricchi. 
Rondinara : 2010 o u ritornu di i vechji prugetti chì durmianu dapoi 30 anni. U prugettu di Lefèvre di 54 alloghji in custruzzione hè statu arrestatu da u tribunale amministrativu... sin'à quandu ? 
L'Anghjone : Hè duratu una bella stonda u chjam'è rispondi trà u gruppu Promeo è u cullettivu Salvemu L'Anghjone. Finalmente, Babbu Natale hà lasciatu unepochi di pacchetti a vigilia di Natale è s'ampara avà chì i bungalows ùn sò più à vende... 
Serra di Ferru, Calcatoghju, Belvidè Campumoru... ste cumune allonganu a lista di quelle chì sò à più di 70% di residenze segundarie. 
In Portivechju, Sartè, Ulmetu, Serra di Ferru, Poghju d'Oletta sò centinaie d'èttare di terre agrìcule chì sò rese custruttibile. 
D'altri belli ritratti di u nostru liturale sò à vede nant'à u situ di l'associu bunifazincu ABCDE.
    </p>
   </div>
  </body>
 </text>
</TEI>
