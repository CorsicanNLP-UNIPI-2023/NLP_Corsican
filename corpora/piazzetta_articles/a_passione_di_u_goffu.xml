<TEI>
 <teiHeader>
  <fileDesc>
   <titleStmt>
    <title>
     A passione di u goffu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-passione-di-u-goffu_a1139.html"/>
     <date>
      Sat, 30 Jul 2011 11:08:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       betonisation_corse/
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A passione di u goffu
   </head>
   <div type="excerpt">
    <p>
     In Corsica semu i più forti pè rende goffu ciò chì l'antichi avianu fattu di cusì bellu. Ancu in i paesi, corre u bettonu... Sta volta, semu in Bisinchi.
    </p>
   </div>
   <div type="content">
    <p>
     Cumu serà chì i Corsi sò diventati cusì forti pè arruvinà u so patrimoniu ? 
Pigliate un chjassu, à mezu à u paisolu di Vignale, cumuna di Bisinchi. 
Piuttostu ch'è di rifà una ricciata à l'usu anticu (sapete, un chjassu di petre arritte), à mezu à i so pagliaghji è e so case di petre, ebbeh pigliate una bétoneuse, fate macinà durante qualchì minutu è lampate tuttu à rioccu : ottenite un magnificu scumpientu di cimentu armatu bellu goffu, à l'usu corsu d'oghje. 
Francamente, chì si pudia fà di peghju ? 
Sì voi dinù site testimoni di un bellu arruvinamentu, mandateci i vostri ritratti : apiazzetta@free.fr
    </p>
   </div>
  </body>
 </text>
</TEI>
