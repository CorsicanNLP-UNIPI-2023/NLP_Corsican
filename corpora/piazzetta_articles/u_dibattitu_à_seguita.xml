<TEI>
 <teiHeader>
  <fileDesc>
   <titleStmt>
    <title>
     U dibattitu à seguita
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-dibattitu-a-seguita_a1692.html"/>
     <date>
      Thu, 20 Mar 2014 01:52:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MUNICIPALI-2014
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U dibattitu à seguita
   </head>
   <div type="excerpt">
    <p>
     S'hè infine parlatu (appena) di prugrammi in u dibattitu di e municipali bastiacce nant'à Via Stella. S'è vo l'avete mancatu, eccu a videò.
    </p>
   </div>
   <div type="content">
    <p>
     À u cuntrariu di i dibattiti portivechjacci è aiaccini, s'hè cummentatu assai u dibattitu nant'à twitter (cù u hashtag #DebatBastia), è si ne parlerà torna assai sin'à u 30 marzu. 
I candidati anu spiegatu e so pusizioni durante più d'un'ora è mezu, da a creazione di u portu di a Carbonite à u finanzamentu di u zénith di Jean-François Baccarelli. 
D'altronde una grande parte di u dibattitu hè stata cunsacrata à stu portu. Di quantu serà u so costu ? U so finanzamentu ? L'impattu nant'à l'ambiu, nant'à e spiage di A Rinella, di a Marana è di u stagnu di Chjurlinu ? Un prugettu cusì impurtante meriterebbe un dibattitu sanu à ellu stessu, ma ci vulteremu più tardi. 
In quant'à l'allianze à u segondu giru, nunda di nova. François Tatti hè statu chjaru cù Jean Zuccarelli : "vous êtes seul, et vous le resterez parce que moi je n'ai plus rien à voir avec vous (...) l'avenir ne se construira pas avec des exclusives". 
È à a dumanda di Zuccarelli "Vous allez tourner le dos à ce que vous disent les Bastiais ?", Tatti di risponde : "Je pense que les Bastiais, ça fait longtemps que vous leur avez tourné le dos." 
Tutti l'altri candidati elli anu parlatu d'allianza pussibule nant'à un prugramma. 
Prussimu elementu di risposta : dumenica sera. 
Eccu a videò quì sottu :
    </p>
    <p>
     Dibattitu di u primu giru di e municipali in Bastia nant'à Via Stella
    </p>
   </div>
  </body>
 </text>
</TEI>
