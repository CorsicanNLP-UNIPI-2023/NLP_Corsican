<TEI>
 <teiHeader>
  <fileDesc>
   <titleStmt>
    <title>
     Ci hè un fliccu in u vostru ordinatore
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Ci-he-un-fliccu-in-u-vostru-ordinatore_a1200.html"/>
     <date>
      Thu, 27 Oct 2011 23:00:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Ci hè un fliccu in u vostru ordinatore
   </head>
   <div type="excerpt">
    <p>
     Truvate ch'è vo ùn avete micca assai amichi nant'à Facebook ? Ùn v'inchietate, a pulizza ella surveglia a vostra pagina...
    </p>
   </div>
   <div type="content">
    <p>
     Quale hè u paese chì dumanda u più d'infurmazioni à Google ? A Curea di u Nordu ? A Birmanìa ? L'Iranu ? 
Nò, hè a Francia. Hè un raportu di Google chì a ci dice (leghje La France, championne du monde de la surveillance du Net). 
U paese chì dumanda u più infurmazioni à Google nant'à i so citatini hè a Francia. Bon d'accordu, stu classamentu ùn piglia micca in contu certi paesi cum'è a China chì hè siguramente u primu, ma quantunque. L'India è i Stati Uniti sò in daretu. L'altri paesi aurupeani sò luntani. 
Avete capitu avà ? Ci vole à dì chì l'attività nant'à internet hè un grande aiutu per i nostri amichi pulizzeri. Trà Google è Facebook, hè faciule di sapè tuttu di a vita di a ghjente. Ci vuleria à esse baulli per passà à cantu à sta mansa d'infurmazioni chì permette di sapè induve site, ciò ch'è vo fate, cun quale, ciò ch'è vo pensate, pregate, manghjate, biite, surtite, chjavate (o micca)... 
Cuntinuvate à cuntà a vostra vita nant'à Facebook. Ancu s'è vo ùn avete micca assai amichi, date un grande serviziu à a pulizza. 
Big Brother esiste, scrivite cunnerie tutti i ghjorni nantu...
    </p>
   </div>
  </body>
 </text>
</TEI>
