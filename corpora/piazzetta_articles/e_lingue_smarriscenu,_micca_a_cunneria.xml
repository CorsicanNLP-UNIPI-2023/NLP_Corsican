<TEI>
 <teiHeader>
  <fileDesc>
   <titleStmt>
    <title>
     E lingue smarriscenu, micca a cunneria
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/E-lingue-smarriscenu-micca-a-cunneria_a1883.html"/>
     <date>
      Mon, 16 Jun 2014 12:31:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    E lingue smarriscenu, micca a cunneria
   </head>
   <div type="excerpt">
    <p>
     A Corsica hè nant'à u caminu bonu. Oramai ci sò ancu militanti chì difendenu a sparizione di a lingua corsa.
    </p>
   </div>
   <div type="content">
    <p>
     Ma ch'averà fatta a lingua corsa à stu poveru Alex Alessandrini ? Perchè tanta rabbia ? 
Ci arricurdemu di a so cacciata annu passatu in Corse-Matin "le bilinguisme mène à l'indépendance". È l'insignanti di lingua corsa sò tutti istruttori di commandò di u FLNC. Hè cusì ? 
Pensavamu chì stu generu di pazzìe appartenianu à i seculi passati. Nò, i dinosauri sò sempri vivi. 
In l'emissione Cuntrastu, u presidente di u PRG ùn era tantu in gamba è s'hè lasciatu andà à unepoche di cacciate contr'à a lingua di i so antichi. A lingua corsa si ne more ? È chì pò fà ! Hà dettu chì : 
"Les langues naissent, vivent et meurent". 
Chjudimu l'ochji nant'à i duiecent'anni di sforzi arrabbiati (dapoi l'abbé Grégoire, in guerra contr'à i "patois") pè stirpà una lingua. Per ellu duvimu accettalla, hè cusì. Ùn simu più à una lingua di menu. 
À prupositu di i prufessori di corsu : "il y a 200 ou 300 professeurs de corse, ce n'est pas un développement de langue, c'est un business" (sic). Hè vera, ùn cuntemu più i multi-miliardiari chì si sò arricchiti cù a lingua è chì viaghjanu in Cayenne. 
I partigiani di l'uniformizazione (hà dettu dinù "je suis pour le droit à la ressemblance"...) anu trovu u so capimachja. 
Accettà di vede more una cultura, una lingua, è accumudassine cusì bè, ùn hè viulenza ?
    </p>
   </div>
  </body>
 </text>
</TEI>
