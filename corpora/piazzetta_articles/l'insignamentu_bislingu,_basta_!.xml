<TEI>
 <teiHeader>
  <fileDesc>
   <titleStmt>
    <title>
     L'insignamentu bislingu, basta !
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/L-insignamentu-bislingu-basta-_a1602.html"/>
     <date>
      Wed, 10 Jul 2013 15:00:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       TRIBUNA-DI-I-LETTORI-AZEZI
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    L'insignamentu bislingu, basta !
   </head>
   <div type="excerpt">
    <p>
     Avemu ricevutu sta lettera. In qualchì locu in Corsica, una merria pruibisce e scrizzioni à una scola bislingua tocchi i 25 sculari. A lingua corsa và bè, ma micca troppu non più.
    </p>
   </div>
   <div type="content">
    <p>
     L'insignamentu bislingu in u primariu saria vittima di u so successu è di a cunneria di i nostri eletti ? In una scola di Corsica, quandu 25 zitelli sò scritti, l'altri sò ricusati. Avemu ricevutu sta lettera chè no publichemu. 
b[Ricusatu l'accessu à un insignamentu bislingu ! 
À l'alba d'una sucetà nova è bislingua, o hè quellu ch'omu credulu pensa, a lingua corsa hè sempre maltrattata. 
Corpi d'insignanti (maestri è prufessori) danu di u so tempu è di a so mutivazione per tramandà à i so allevi. Ma cumu spiegà u doppiu discorsu di certi eletti di certe municipalità? 
Mentre chì certi pruponenu una scelta linguistica da u primariu à i parenti, in l'altru l'amministrazione si permette, senza cunsultà e scole o seguità l'istruzzione, di... ricusà l'accessu in scola bislingua à i zitelli è parenti chì u dumandanu. 
È solu perchè anu decisu una limita di zitelli in scola bislingua... allora chì i maestri ùn si ne facenu un prublema. 
Ma cosa vole dì ? Si parla di sucetà bislingua ma si dice di nò à famiglie chì volenu integrà è amparà a nostra lingua ! Insignanti sò investuti è li si caccia u publicu ! Si dice ch'ellu ci vole à salvà a lingua, è certi burocratichi passanu daretu èsguassanu u travagliu fattu... 
Una bella prova di e cuntradizione lucale. Salvemu a lingua è femula campà... ma micca non troppu più !
    </p>
   </div>
  </body>
 </text>
</TEI>
