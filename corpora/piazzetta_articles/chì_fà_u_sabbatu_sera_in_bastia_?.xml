<TEI>
 <teiHeader>
  <fileDesc>
   <titleStmt>
    <title>
     Chì fà u sabbatu sera in Bastia ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Chi-fa-u-sabbatu-sera-in-Bastia_a1480.html"/>
     <date>
      Fri, 11 Jan 2013 01:01:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       10-RAGIONI-DI
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Chì fà u sabbatu sera in Bastia ?
   </head>
   <div type="excerpt">
    <p>
     Avà ch'è no sapemu chì Furiani serà suspesu sin'à u 16 di ferraghju, si pone a dumanda : chì fà ?
    </p>
   </div>
   <div type="content">
    <p>
     Sapiamu chì e sanzioni avianu da falà, è a cummissione di disciplina di a LFP s'hè fatta piacè. A prussima partita hè prevista pè u 16 ferraghju, contr'à... Nizza. Ma piuttostu chè di cascà in depressione è di tichjassi di Lexomil o di Javel-menta, dumandemuci piuttostu chì fà avà u sabbatu sera ? 
1. Andà à annacquà "la 3ème plus belle pelouse d'Europe" : Ci avianu prumessu « une des plus belles d'Europe » (ùn ridite micca), avemu avutu una di e più goffe di u Terzu-mondu. Almenu cusì, u terrenu di Furiani averà u tempu di ripusassi. 
2. Andà in Gueugnon : Bastia riceverà dunque e squadre di Rennes è d'Evian nant'à u terrenu neutru. Forse in Gueugnon, cum'è contr'à Nancy ? I Vairelles, Roland Gransart, i mullizzi nuclearii sott'à u stadiu... Sta cità hè propiu interessante. 
3. Turnà à passavvi l'epupea di u SECB : Krimau è i so guanti rossi in Torino, a musica di Vangélis, a voce di Michel Moretti... L'avete vista 300 volti, è a fidighjate sempre. 
4. Arrestà cù u futbol : Di tutte e manere, i sustenidori di u Sporting sò "nati pè soffre", a LFP ci vole lampà fora da a L1 è u ballò prufeziunale ùn hè micca fattu per noi. 
5. Andà à u sinemà, leghje un libru, fidighjà un DVD : ùn cuntate micca stà davant'à Ruquier o fidighjà à "Jour de foot" quantunque, nò ? 
6. Fidighjà "les voeux de Paul Giacobbi" : Quelli di l'annu 2011, quelli di l'annu 2012 è quelli di quist'annu. Qualessi preferite ? 
7. Leghje l'integralità di l'articuli di A Piazzetta : Iè bon, và bè, dapoi u primu articulu u 27 dicembre 2007, ci n'hè statu cunnerie scritte nant'à stu situ... 
8. Chjinassi à bon'ora : è arrizzavvi a dumenica matina à bon ora per ùn micca vede à Téléfoot. 
9. Mette da cantu i vostri soldi : Ma di tutte e manere, serete quantunque obligati di vende a vostra casa. 
10. À voi di truvà.
    </p>
   </div>
  </body>
 </text>
</TEI>
