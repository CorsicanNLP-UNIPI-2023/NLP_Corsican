<TEI>
 <teiHeader>
  <fileDesc>
   <titleStmt>
    <title>
     Da i Rumani à e rumenzule
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Da-i-Rumani-a-e-rumenzule_a2132.html"/>
     <date>
      Sun, 18 Jan 2015 15:34:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Da i Rumani à e rumenzule
   </head>
   <div type="excerpt">
    <p>
     Da u fondu di ste vitture sgangherate, vinti seculi di storia vi fideghjanu...
    </p>
   </div>
   <div type="content">
    <p>
     S'è vo andate à a Canònica, nant'à a cummuna di Lucciana, sentite suffià u ventu di a storia. Pensate appena :  - una cità rumana, fundata da Marius in 100 nanz'à Cristu (a maiò parte dorme sottu terra...)  - una chjesa è u so battisteru paleocristianu (i storichi ùn sò micca d'accunsentu nant'à a data : IVu seculu d'appressu à G. Moracchini-Mazel, Vu o VIu segondu à d'altri)  - mosàiche d'una bellezza rara  - una chjesa rumànica (Santa Maria Assunta, detta "A Canònica", XIIu seculu). 
À mezu à tuttu què, dui cateri à mezu chì imbelliscenu u paisaghju.
    </p>
    <p>
     U spetàculu vale u colpu (ritratti di MG) :
    </p>
    <p>
     Corse-Matin hà publicatu un articulu luni passatu :
    </p>
    <p>
     A reazzione di a merria di Lucciana :
Ciò chì hà fattu reagisce a merria di Lucciana. Dicenu chì a colpa ùn hè micca soia : 
"Nous ne pouvons agir sur ces épaves : c'est aux propriétaires des deux véhicules de les faire enlever par leurs assurances respectives." 
Altru prublema : a strada chì hè dipartimentale. Passa vicinissimu da a Canònica è da u situ archeulògicu. 
U prugettu di deviazione di a strada avanza, ma troppu pianu. 
Da vede u filmettu di u situ di Corse-Matin è l'articulu :
    </p>
    <p>
     Una strada periculosa...
Ci vole à dì chì a strada hè da veru periculosa. Passa vicinissimu da a catedrale è da i scavi archeulògichi. 
A catedrale hè stata tocca parechji anni fà da un camiò chì passava appena troppu in furia, è appena troppu vicinu. 
A situazione nant'à Google Street View :
    </p>
    <p>
     Quellu chì ghjunghje appena in furia si ne porta un pezzu in casa...
    </p>
    <p>
     ...o finisce in u decoru.
    </p>
    <p>
     Saria peccatu d'arruvinà u situ per sempre, nò ?
    </p>
    <p>
     Ma in Mariana cum'è in Aleria o Paddaghju (pè i siti i più famosi), à quandu una vera pulitica di l'archeulugia in Corsica ?
Per sapenne di più : 
- U situ di a FAGEC  - U situ di u futuru museu di Mariana  - Ritratti di e mosàiche di Mariana  - Nant'à corse-romane.fr : A Canònica è San Parteu  - Omagiu à Geneviève Moracchini-Mazel, piuniera di l'archeulugia in Corsica.
    </p>
   </div>
  </body>
 </text>
</TEI>
