<TEI>
 <teiHeader>
  <fileDesc>
   <titleStmt>
    <title>
     U Top 25 di a pop rock nustrale
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-Top-25-di-a-pop-rock-nustrale_a1410.html"/>
     <date>
      Tue, 18 Sep 2012 02:03:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U Top 25 di a pop rock nustrale
   </head>
   <div type="excerpt">
    <p>
     Face più di 25 anni chì a musica pop rock corsa esiste. Era ora di fanne appena u giru.
    </p>
   </div>
   <div type="content">
    <p>
     Da Zia Devota in l'anni 80 à Vitalba, passendu pè Les Varans, I Cantelli, Sekli, Notte o Novi, face una bella stonda chì a musica corsa ùn hè più custretta solu à u registru tradiziunale o à e sudamericanate. 
Di siguru, ci piaceria à sente di più pop rock, hard rock, metal, electrò o jazz fusion (è perchè micca !) in corsu. 
Ma quand'è no femu u giru di più di 25 anni di pop rock nustrale, si pò omu avvede chì a scena corsa hè varia è chì a qualità ci hè è ci hè stata. 
Per st'articulu ci simu aiutati di quelli di Pierre Bertoncini è di Stéphane Leandri nant'à u rock corsu in a rivista Fora.
    </p>
    <p>
     Zia Devota - E Sigarette (1986)
Zia Devota hè stata a prima furmazione à fà una musica corsa propiu nova di pettu à ciò ch'ellu si pudia sente nanzu. Di più pop chè rock, u gruppu hè natu in l'anni 80. Disgraziatamente, Zia Devota esce solu un album, Falsi cunsiglii, in u 1986. Peccatu, i so testi scherzosi, a so lingua muderna è a so musica di qualità anu purtatu un soffiu novu chì ci manca sempre avà. 
Zia Devota - E sigarette
    </p>
    <p>
     Zia Devota - Falzi cunsiglii (1986)
Zia Devota - Falzi cunsiglii
    </p>
    <p>
     Les Varans - Icaru Blues (1997)
I Varans hè un gruppu bastiacciu natu in l'anni 90. Sti veri rockers nustrali chì sò Freddy Olmeta, François Spinelli è Ange Torre escenu u so primu dischettu, Icaru Blues in u 1997. 
U segondu MNF (pè mi n'infuttu) escerà in u 2000. U so ultimu dischettu cù trè tìtuli, Gulliver di Siscu, surterà in u 2002. Tutti piglieranu vie differenti (carriera "in solò" o cù u gruppu Noi). Ma francamente, mancanu nant'à a scena di u rock à l'usu corsu... 
Les Varans - Icaru Blues
    </p>
    <p>
     Les Varans - U Pastizzu (1997)
Les Varans, U pastizzu
    </p>
    <p>
     Les Varans - MNF (2000)
Les Varans, MNF
    </p>
    <p>
     Les Varans - A pressione
Les Varans - A pressione
    </p>
    <p>
     Les Varans - Gulliver di Siscu (2002)
Les Varans - Gulliver di Siscu
    </p>
    <p>
     I Cantelli - Kinahava (2001)
I Cantelli nascenu in l'anni 90 in Corti. I studienti chì anu avutu a furtuna di cunnosceli tandu s'arricordanu di e serate curtinese infrebbate. U so primu album (chì si chjama sempliciamente Cantelli, in u 2001) hè un schjaffu cù u so pop rock festivu è magagnosu induv'elli si ridenu di a sucetà corsa. 
U segondu dischettu Cunniscenza di u corpu umanu sorte in u 2005 ù u tube interplanetariu Houdini. Menu magagnosu chè u primu album ma sempre satìricu è ancu appena più neru, st'album marca a cunsecrazione di I Cantelli chì si separeranu in u 2007. Scrive Leandri chì I Cantelli sò : "le groupe le plus abouti de la jeune histoire du rock corse". Hè detta. 
I Cantelli - Kinahava
    </p>
    <p>
     I Cantelli - Sciù pa mù (2001)
I cantelli : Sciu pa mù par le_politburo_des_UB  I Cantelli - Sciù pa mù
    </p>
    <p>
     I Cantelli - Mi sò fattu male (2001)
I Cantelli - Mi sò fattu male
    </p>
    <p>
     I Cantelli - Houdini (2005)
I Cantelli - Houdini
    </p>
    <p>
     L'Altru Latu
L'Altru Latu hè natu in a regione aiaccina à a fine di l'anni 90. A furmazione suttanaccia ci hà rigalatu dui dischetti : Cattivu sognu in u 2001 è Com’un omu in u 2006, cù una ripresa rock di À tè pratendu, di Saveriu Valentini. Menu cunnisciuti chè I Cantelli o Les Varans, meriterebbinu purtantu d'esselu appena di più. 
L'Altru Latu - In punta di a lingua
    </p>
    <p>
     Tonton - Heliofubia (2006)
Tonton - heliofubia par drobnjacku  Dopu à a fine tràgica è a separazione di I Cantelli, Tonton lancia u so album in solò in u 2006 (intitulatu "Tonton"). U Bob Dylan di Luri hà dinù lanciatu u prugettu Back to Lovecraft in u 2011, mettendu in mùsica e puesie di u scrittore americanu H.P. Lovecraft, ricunnisciutu da a crìtica internaziunale. 
Tonton - Heliofubia
    </p>
    <p>
     N9VI - A Pampana (2006)
Natu in u 2006, Novi (o piuttostu N9VI) hè u gruppu fundatu da Jean-Charles Papi è Ceccè Lanfranchi. U so primu dischettu hè un grossu successu (cù i tubes A Pàmpana, Telosi è Socu). 
In u 2007 esce l'album U Portaluci è cum'è tutti i grandi gruppi, si separeranu dopu. Ci anu lasciatu duie opere di prima trinca. 
N9VI - A Pampana 
Da sente dinù nant'à Deezer
    </p>
    <p>
     N9VI - Telosi (2006)
N9VI - Telosi
    </p>
    <p>
     Novi - Socu (2006)
Novi - Socu
    </p>
    <p>
     N9VI - U Portaluci (2007)
U PORTALUCI par PORTALUCI  N9VI - U Portaluci
    </p>
    <p>
     Pierre Gambini
Ùn si presenta più à Pierre Gambini. Dopu à I Cantelli, si lancia ellu dinù in una carriera solu. Un omu ordinariu esce in u 2007. Altru mondu in u 2010 è Albe sistemàtiche in u 2011. In listessu tempu, face a mùsica di a quarta stagione di a seria Mafiosa chì cunnosce un bellu successu. 
Hà scrittu Stéphane Leandri chì "u so stile si pò definisce cum'è acusticu-pop, ma hè in fatti assai persunale è imbuleghja sunurità muderne è anziane". 
Myspace.com/pierregambini
    </p>
    <p>
     Sekli
Ùn si presenta più à Dédé Sekli chì hà giratu cun Felì, I Surghjenti è Isula. In u 2004 lancia u so primu dischettu (Sekli), dopu ci serà Davanti (2006) piuttostu pop rock.
    </p>
    <p>
     Jean-Charles Papi - Disoccupatu (2011)
Finita l'aventura di N9VI, Jean-Charles Papi esce u so dischettu D'umani in u 2011. Cù stu tìtulu, Papi tratta d'un sugettu d'attualità tantu alegru. Era ora chì e canzone corse parlinu d'altre cose chè di a bellezza di e muntagne è di u sole chì luccicheghja. 
U so situ : jc-papi.com  Jean-Charles Papi - Disoccupatu
    </p>
    <p>
     Vitalba - Mi ne vocu (2011)
Hè diventatu u tube di l'estate. Dopu à Stirling Bridge, Vitalba face una nova canzona chì tuttu u mondu hà messu nant'à u so teleffuninu. À quandu u prussimu ? 
Vitalba - Mi ne vocu 
Erin  Erin hè un gruppu di u rughjone aiaccinu chì esce un primu dischettu (Erin) in u 2007 è un segondu (Sempri più chè tè) in u 2009. Ch'elli ci scusinu s'è no ùn avemu trovu videò d'elli... ma i pudete scopre nant'à u so situ internet. 
Scrive Stéphane Leandri ch'elli facenu "una musica tònica, sèmplice è efficace, cù riffs hard assai seventies, certe volte hard rock".  www.erin-corsica.com 
Noi  Intornu à Freddy Olmeta (ex-Varans), u gruppu Noi sorte u dischettu Resilienza in u 2007. Menu cunnisciti chè l'altri, anch'elli meritanu d'esse appena di più messi in lume. Ùn avemu trovu videò d'elli, ma pudete scopre li nant'à u so situ Myspace. 
Scrive Stéphane Leandri chì "l'influenze di Noi vanu da Led Zep è Hendrix, ma dinù Jeff Beck, Nirvana, Clash, Police, Lou Reed, Steevie Ray Vaughan, Jeff Buckley è Django Reinhardt".  Nant'à Myspace : www.myspace.com/noicorsica 
Notte  Hà fattu un bellu successu cù a so canzona A mio bandera è hà ancu e so groupies à ogni cuncertu. 
A Vindetta  Hè u primu gruppu di Métalohardopunk corsu. Iè, esiste. Andate à vede a so pagina Myspace. 
I Sumeri Castrati  V'aviamu digià parlatu di I Sumeri Castrati, in u 2010 (50% rock, 50% magagna, 100% destroy) cù u munumentale clip N'aghju una techja. 
Bande à part  Facenu qualchì ripresa di canzone corse, cum'è Ricordu è di Libertà  (di E Cardelline). 
Ci simu scurdati di qualcosa ? Avemu scrittu una pazzia ? Lasciateci puru un cummentu.
    </p>
   </div>
  </body>
 </text>
</TEI>
