<TEI>
 <teiHeader>
  <fileDesc>
   <titleStmt>
    <title>
     Per esse felice, ci vole à esse azezu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Per-esse-felice-ci-vole-a-esse-azezu_a1037.html"/>
     <date>
      Fri, 25 Feb 2011 16:03:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Per esse felice, ci vole à esse azezu
   </head>
   <div type="excerpt">
    <p>
     Bona nutizia per l'azezi di Corsica : una inchiesta dimostra chì furzassi à surride tutti i ghjorni hè periculosu per a salute.
    </p>
   </div>
   <div type="content">
    <p>
     Per a vostra salute, fate u musu ! Hè ciò ch'ellu dice The New York Times ripigliendu un studiu scentificu di l'Academy of Management Journal. 
Hè dimustratu chì furzassi à surride, furzassi d'esse bravu hè gattivu è ancu periculosu. Si facenu sforzi tremendi (cum'è un attore di sinemà) chì facenu perde a cuncentrazione, è dunque a pruduttività. 
Peghju : un'altra inchiesta, alemana sta volta, avia dimustratu chì i mistieri induve ci vole à surride assai (cummercianti, otesse di l'aria...) sò sottumessi assai à prublemi di core, di stress, di depressione. 
A so cunclusione (tenitevi bè !) hè chì u surrisu furzatu dumanda troppu sforzi muscularii è accresce u rìtimu di u core. 
Bon, ind'è noi micca troppu rìsichi ch'elli ci sianu depressione è accidenti cardiachi per via d'eccessu di simpatia, ma ùn sà mai. 
L'articulu sanu nant'à Slate.
    </p>
   </div>
  </body>
 </text>
</TEI>
