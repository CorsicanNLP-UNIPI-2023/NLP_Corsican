<TEI>
 <teiHeader>
  <fileDesc>
   <titleStmt>
    <title>
     SOS farina pisticcina
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/SOS-farina-pisticcina_a2065.html"/>
     <date>
      Wed, 10 Dec 2014 12:04:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    SOS farina pisticcina
   </head>
   <div type="excerpt">
    <p>
     Eccu, ci simu. Per via di u cynips, di e malatie, di l'abandonu di i castagneti, ùn si trova guasi più nè farina, nè castagne.
    </p>
   </div>
   <div type="content">
    <p>
     Sì i primi risultati di a guerra contr'à u cynips sò pusitivi, ci vulerà u tempu à u castagnetu corsu pè rimettesi in statu. 
In tantu, hè a guerra pè truvà appena di farina pisticcina. À a fiera di Bucugnà ci hè statu u spachju è toccu u sabbatu dopu meziornu era impussibule di buscanne un chilò. 
"La Fiera di a Castagna s’achève sans châtaignes" ci dice CNI. 
In certi lochi u chilò di farina vi custerà 20€. Ci n'hè menu cara, ma tandu serà d'Ardèche. In quant'à e castagne, no comment. 
Ùn ci hè più un palmu di nettu...
    </p>
    <p>
     Quì non più, e castagne ùn sò micca corse. Ma attenti chì u cynips hà trovu a strada di l'Ardèche.
    </p>
    <p>
     Ah ! Quì pare ch'ellu ci sia appena di farina pisticcina corsa. Infine !
    </p>
    <p>
     Ebbeh nò.
    </p>
    <p>
     Bon ben quist'annu pruveremu pulenda, frittelle è brìlluli francesi. 
Megliu ch'è nunda...
    </p>
    <p>
     Per sapenne di più, andate nant'à Salvemu i castagni è pudete fà un donu à a lotta contr'à u cynips.
    </p>
   </div>
  </body>
 </text>
</TEI>
