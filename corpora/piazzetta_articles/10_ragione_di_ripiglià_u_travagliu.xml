<TEI>
 <teiHeader>
  <fileDesc>
   <titleStmt>
    <title>
     10 ragione di ripiglià u travagliu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/10-ragione-di-ripiglia-u-travagliu_a1408.html"/>
     <date>
      Mon, 03 Sep 2012 11:30:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       10-RAGIONI-DI
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    10 ragione di ripiglià u travagliu
   </head>
   <div type="excerpt">
    <p>
     Avete u spleen di a rientrata ? Avete l'angoscia di a fine di l'estate ? Ma nò ! Eccu e 10 bone ragione d'esse felice di piglià a via di a rientrata.
    </p>
   </div>
   <div type="content">
    <p>
     1. E croce sò partute : I battelli è l'aviò sò partuti pieni à tappu, è si stà megliu. Menu mondu nant'à e strade, più nimu à u mare... Chì piacè ! Bon hè vera, ci sò assai croce chì sò firmate quantunque. 
2. U più bonu hà da vene : U fretu, u sole chì si ne và, a notte chì casca, u figatellu arrustitu, Halloween, è sopr'à tuttu l'apperitivu chì pò cummincià à 5 ore. 
3. Pudete sempre andà à u mare : Ancu in Santa Giulia avete tutta a piazza ch'ellu ci vole. 
4. Di tutte e manere, ùn avete micca travagliu : 16.133 Corsi disimpiegati, segondu Pôle Emploi. Allora ùn ci fate micca crede chè vo site azezi di ripiglià u travagliu, di tutte e manere ùn ci n'hè micca. 
5. Era ora ch'ellu finisca l'estate :  Buatte orrìbili cun djnacci, rosé bien frais è mojito, cuncerti goffi, beach-party è beach-soccer... Hè ora di piantà a cummedia. 
6. St'inguernu, ùn ci serà micca elezzioni : l'inguernu 2012-2013 serà un piacè. Micca elezzioni, micca campagna eletturale, micca dibattiti nant'à Via Stella. Infine appena di riposu. 
7. A fine di u mondu : A sapete, hè prevista pè u 21 dicembre 2012. Allora prufittate. 
8. Ci sò dui clubs corsi in L1 : Bon d'accordu, ùn anu micca da vince tutti i sabbatu. Ma l'estate senza macci di u Sporting è di l'ACA, hè troppu longu... 
9. A fine di a moda discutèvule :  Birk, pantacourts, camisge fiurite, débardeurs... A lista hè troppu longa. 
10. Troppu mondu ? 2000 persone à ghjornu à u lagu di Melu, l'Altore chì smarrisce per via di a frequentazione in muntagna troppu impurtante, mari à bloccu di ghjente, siti saturati di mondu... è s'è no lasciavamu a natura rifiatà appena ?
    </p>
   </div>
  </body>
 </text>
</TEI>
