<TEI>
 <teiHeader>
  <fileDesc>
   <titleStmt>
    <title>
     U suicidiu d'un populu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-suicidiu-d-un-populu_a1318.html"/>
     <date>
      Tue, 10 Apr 2012 20:00:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U suicidiu d'un populu
   </head>
   <div type="excerpt">
    <p>
     I Corsi ùn anu bisognu di nimu per smarrisce. Si tombanu trà d'elli.
    </p>
   </div>
   <div type="content">
    <p>
     Cù sta duminicata di Pasqua nera, hè di ritornu u spaventu d'una guerra trà di Corsi. Ma una volta chè no ci semu lamentati, chè no avemu pientu à Cursichella è lagnati nant'à "Corsica ùn averà mai bè", chì femu ? 
Saria ora d'interrugacci nant'à sta malatia chè no avemu, quella di l'autodestruzzione. A Corsica hè in pistìcciuli : ecunomicamente, sucialmente, culturalmente... ma pocu impreme, ci vole à cuntinuvà à stirpacci trà di noi per esse l'ultimu capimachja d'un paese stracciatu chì piglia a via di l'autodestruzzione.    Jo Sisti era un artigianu di a recunciliazione è di l'accordi di u Fiumorbu in u 1999 dopu à a guerra trà di naziunalisti. U sìmbulu hè forte. 
Tuttu ciò chì Bucchini trova à dì hè "basta basta basta" (nant'à France 3). È dopu ? 
Quellu chì avia parlatu di "mafieux qui vont faire leur entrée à l'assemblée" ùn s'hè più intesu nant'à stu sugettu. Peccatu. In tantu, a "cummissione viulenza" di a CTC hà decisu dop'à un annu di riflessione di creà un osservatoriu di a viulenza. 
Vincent Carlotti scrive ellu chì : Il faut arrêter de pleurnicher et agir afin que cette île ne sombre pas définitivement entre les mains des crapules , corses elles aussi, qui sont en train de faire main basse sur elle. Il n'y a pas de fatalité face aux voyous, il n'y a que de la lâcheté derrière les bons sentiments. 
Pè Pierrot Poggioli : Aujourd’hui, comme hier, certains mécanismes sont en œuvre pour créer les conditions de dérives sanglantes qui, au-delà même des protagonistes impliqués visent à un seul objectif : l’éradication de la contestation nationaliste.  Dans les années 90, au moment des luttes fratricides, certains hauts fonctionnaires se réjouissaient en privé de la situation, créée elle -aussi de toutes pièces : « qu’il se tuent entre-eux, c’est tout bénéfice pour l’Etat ! ». 
Interrugatu nant'à a guerra trà di naziunalisti, un prefettu avia dettu tandu "le combat cessera faute de combattants". Hè quessu l'Etat de droit ? 
Pè A Manca Naziunale ci vole à interrugassi nant'à e radighe di sta viulenza è u rollu di u Statu. 
U grande bandittisimu s'hè stallatu in Corsica in l'anni 80, quandu i sforzi di a pulizza si cuncentravanu nant'à a lotta anti naziunalista. Hè cusì chì avà sò elli chì tènenu tuttu in stu paese. 
A risposta ùn pò esse chè cullettiva. 
Forse un ghjornu pianteremu cù i lamenti pieni di fatalità : "chì voli fà, hè cusì..." 
Forse un ghjornu pianteremu cù l'autoflagellazione : "avemu ciò chè no meritemu..." 
Forse un ghjornu ci renderemu contu chì davant'à u disastru ecunòmicu chè no cunniscimu, l'immubiliare, u tuttu turisimu è u tuttu BTP ùn sò micca una suluzione. 
Forse un ghjornu pianteremu cù u mitu di u soldu faciule è di u maffiusellu simpàticu. 
Forse un ghjornu pianteremu cù a sete di pudere autodistrutrice chì ci face dì : "si tu es pas avec moi tu es contre moi" 
U populu corsu ùn hà bisognu di nimu per tumballu, si tomba da per ellu. Quandu accetteremu di fidighjacci in un spechju ?
    </p>
   </div>
  </body>
 </text>
</TEI>
