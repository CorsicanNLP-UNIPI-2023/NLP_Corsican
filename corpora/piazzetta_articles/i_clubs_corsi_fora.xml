<TEI>
 <teiHeader>
  <fileDesc>
   <titleStmt>
    <title>
     I clubs corsi fora
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/I-clubs-corsi-fora_a1508.html"/>
     <date>
      Sat, 09 Mar 2013 12:27:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    I clubs corsi fora
   </head>
   <div type="excerpt">
    <p>
     U giurnalistu Denis Balbir ci la face à fà megliu chè Jean-Pierre Chevènement, Christophe Barbier, Frédéric Thiriez, Raymond Barre è Pierre Ménès reuniti : vole chì i clubs corsi sianu messi fora da a Francia.
    </p>
   </div>
   <div type="content">
    <p>
     D'appressu à A Manca Naziunale a Corsica rinculla à u pianu di a cuscenza cullettiva. 
Ind'è i giurnalisti spurtivi dinù, hè u "grand bond en arrière". 
In u 1965, i clubs francesi s'eranu riuniti per dumandà à lampà i clubs corsi da i campiunati prufessiunali. Era a famosa Table ronde de Montélimar. 
Tandu, digià, si parlava di "l'ambiance hostile et antisportive dans laquelle se déroulent les déplacement en Corse, de l'insécurité des joueurs et dirigeants, de l'insécurité des arbitres"  
Guasi cinquant'anni dopu, hè u giurnalistu Denir Balbir à ripiglià st'argumenti. In un'emissione diffusata nant'à u situ Yahoo, l'omu si cappia : "ces deux clubs là, avec tout le respect que j'ai surtout pour Bastia et son histoire, doivent être exclus du championnat". 
Dopu : "comment expliquer que des joueurs qui arrivent dans les clubs corses se transforment ? J'ai connu des tas de joueurs hyper-sympas, qui une fois sur le terrain, quand ils jouaient à Bastia, sont devenus des t... des teignes" (forse circava a parolla pè "tueurs" ?) 
Compie cusì a so dimustrazione nant'à i salvàtichi : "Même entre eux, ça va pas". 
Quellu chì hà fattu cundannà Les Cahiers du Football chì avia parlatu in un articulu sàtiricu d'ellu cum'è un "grand singe hurleur", un '"hypertrophié de la glotte", è un "Rocco Siffredi des cordes vocales" da Les Cahiers du Football cuntinuveghja di sparghje e so analise fine nant'à u futbol. 
Nant'à u tonu di a magagna, So Foot li risponde : Quel championnat pour Ajaccio et Bastia? 
Cumu si dice "lynchage médiatique" in corsu ? Preparatevi, ùn hè chè u principiu. 
Sì vinti catini aiaccini è bastiacci ùn avianu micca ghjucatu à i duri pè u derby, ùn si ne parleria mancu... è simu sempre à sicutera. Da leghje dinù ciò ch'ellu ne dice Didier Rey, in L'Equipe di l'ottu marzu.
    </p>
   </div>
  </body>
 </text>
</TEI>
