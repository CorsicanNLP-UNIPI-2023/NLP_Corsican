<TEI>
 <teiHeader>
  <fileDesc>
   <titleStmt>
    <title>
     Da i GO à a GI, ci hè di tuttu à u Club Med
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Da-i-GO-a-a-GI-ci-he-di-tuttu-a-u-Club-Med_a1588.html"/>
     <date>
      Mon, 17 Jun 2013 12:31:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Da i GO à a GI, ci hè di tuttu à u Club Med
   </head>
   <div type="excerpt">
    <p>
     Nanzu, à u Club Med c'eranu i GO (gentils organisateurs). Avà, ci hè ancu a GI (Ghjuventù Indipendentista).
    </p>
   </div>
   <div type="content">
    <p>
     Ma c'era ancu di più gendarmi chè turisti. 
Nanzu, c'era i GO, gentils organisateurs o "ambassadeurs de l'esprit Club Med". A GI ella hà vulsutu dinunzià stu famosu spiritu Club Med. 
U Club Med di Sant'Ambrosgiu hè statu occupatu sta dumenica da una cinquantina di militanti di a Ghjuventù Indipendentista. 
U scopu : dinunzià un esempiu di mal-turìsimu, pessimu pè a Corsica. Per elli u Club Med funziuneghja in "circuitu chjosu" è u mudellu à ùn seguità micca in materia di sviluppu. L'impiegati corsi sò pochi : 20% solu d'appressu à France 3. 
U gestiunariu di u club di vacanze si difende : "tous nos prestataires sont corses". Averà forse ragiò. Ma nant'à e marcanzie cumprate in Corsica, quantu sò prudutti fatti in Corsica ? 
Al dilà di u Club Med, u prublema di l'ecunumia corsa ferma chì ùn si pruduce nunda. Sigura, ricevimu assai mondu chì cunsuma quì. Ma nant'à i pomi fritti cunsumati da i turisti, quantu sò i pomi à esse piantati in Corsica ? Siguramente menu di 1%... 
Cuntinuvemu cusì ?
    </p>
   </div>
  </body>
 </text>
</TEI>
