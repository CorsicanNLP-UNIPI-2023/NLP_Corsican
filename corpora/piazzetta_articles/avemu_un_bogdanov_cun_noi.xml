<TEI>
 <teiHeader>
  <fileDesc>
   <titleStmt>
    <title>
     Avemu un Bogdanov cun noi
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Avemu-un-Bogdanov-cun-noi_a2008.html"/>
     <date>
      Sun, 26 Oct 2014 21:44:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Avemu un Bogdanov cun noi
   </head>
   <div type="excerpt">
    <p>
     In a storia surrealista chì oppone a bandera corsa à u restu di u mondu, tutti i ghjorni n'accade una. Eri sera, u rinforzu hè venutu da... un fratellu Bogdanov.
    </p>
   </div>
   <div type="content">
    <p>
     Bon segnu ? O micca ? Un Bogdanov (ùn dumandate s'ellu hè Igor o Grichka) hà vulsutu testimunià ellu dinù u so sustegnu à u populu corsu, u pugnu alzatu. 
Iè iè semu d'accordu cun voi, cun stu ritrattu entremu in a quarta dimensione. 
Pocu impreme si l'affare s'hè passatu in una discuteca parigina dop'à parechji litri d'alcool, u ritrattu hè quì è circuleghja nant'à e rete suciale. 
Ùn sapemu micca sì u Bogdanov hà una residenza segundaria in Corsica, s'ellu si sente "residente", s'ellu hè statu cummossu da l'interdizzione prefetturale... o s'ellu era simpliciamente in bomba nera. 
Aspettemu sempre e precisioni di quelli chì anu passatu a serata cun ellu.
    </p>
   </div>
  </body>
 </text>
</TEI>
