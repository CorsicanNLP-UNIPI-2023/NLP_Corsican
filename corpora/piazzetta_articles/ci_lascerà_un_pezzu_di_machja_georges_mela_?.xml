<TEI>
 <teiHeader>
  <fileDesc>
   <titleStmt>
    <title>
     Ci lascerà un pezzu di machja Georges Mela ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Ci-lascera-un-pezzu-di-machja-Georges-Mela_a1853.html"/>
     <date>
      Mon, 02 Jun 2014 19:39:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       betonisation_corse/
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Ci lascerà un pezzu di machja Georges Mela ?
   </head>
   <div type="excerpt">
    <p>
     Georges Mela ùn hà micca appreziatu u riportu di Canal+ (sapete, quellu di a so famosa frasa "on ne peut pas transmettre que du maquis") è hà attaccatu in difamazione dui difensori di l'ambiu. A bettunizazione ùn hè sempre micca "anti-constitutionnelle".
    </p>
   </div>
   <div type="content">
    <p>
     Georges Mela vole fà tace l'associ di difesa di l'ambiu ? 
Hè a dumanda ch'ellu si pone u Cullettivu pè a lege liturale in una cunferenza di stampa. 
Ciò chì ùn hè micca piaciutu à u merre di Purtivechju Portovèque hè un riportu fattu per l'emissione Dimanche+ intitulatu : "Bétonnage en Corse : pourquoi l'état laisse faire", di ferraghju 2013. 
Stu riportu hè firmatu famosu per via d'una bellissima frasa di Georges Mela chì dice : "C'est bien lorsqu'on parle de développement durable, de préservation des sites pour les générations futures et compagnie, on se fait plaisir, c'est superbe ! Mais à un moment donné, on ne peut pas transmettre que du maquis !" Cusì hè natu Georges de la machja. 
Georges Mela ùn hà micca appreziatu u mumentu induve Vincente Cucchi, presidente di l'associu ABCDE dice : « Quand on a des relations, on arrive à faire ce qu’on veut, où on veut ». Ùn era micca destinatu à u sgiò Mela, ma ellu l'hà pigliata per ellu. Un altru militante ecologistu hè messu in causa è cunvucatu à u tribunale in Parigi. 
U Cullettivu pè a Lege Liturale si dumanda : "Est-ce une opération de communication, pour faire un exemple, pour intimider les membres des associations et tenter de les faire taire ?" 
Ci hè da dumandassi... 
In tantu, in Portovèque cuntinuveghja di corre u cimentu è Camille de Rocca Serra hè statu numinatu... à l'urbanisimu.. Tuttu và bè.
    </p>
    <p>
     D'appressu à i giurnalisti di Canal+, Georges Mela si face custruisce una casa nant'à un terrenu chì ùn era micca custruttibile.
    </p>
    <p>
     È cum'è no simu bravi, eccu a video di l'emissione s'è vo a vulete vede :
    </p>
   </div>
  </body>
 </text>
</TEI>
