<TEI>
 <teiHeader>
  <fileDesc>
   <titleStmt>
    <title>
     In Corsica ci hè di più "grues" ch'è stàntare
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/In-Corsica-ci-he-di-piu-grues-ch-e-stantare_a1179.html"/>
     <date>
      Tue, 04 Oct 2011 00:42:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       betonisation_corse/
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    In Corsica ci hè di più "grues" ch'è stàntare
   </head>
   <div type="excerpt">
    <p>
     « En Corse il est impossible de prendre une photo quelque part sans avoir une grue en arrière-plan » (intesu st'estate da un turistu).
    </p>
   </div>
   <div type="content">
    <p>
     Ùn a sapete forse micca, ma in corsu, a parolla "grue" si dice àrganu. 
Eppuru, ne vidite tutti i ghjorni in u nostru paisaghju. Sò diventati u nostru cutitianu, à tal puntu ch'è vo ùn e rimarcate mancu più. Nanzu quand'è vo ne scuntravate unu, vi diciate "buh ! ancu quì custruiscenu avà, in stu lucacciu persu ? Quale serà u tontu chì s'hà da cumprà una casa quì ?" 
Avà, àrgani ci n'hè non-stop nant'à a strada da Bastia à Bunifaziu. In bor'di mare, in bor'di strada, in bor'di fiume, in paese... Ci n'hè da per tuttu. 
D'altronde, vi site digià postu a quistione di sapè quantu ci hè àrgani in stu mumentu in Corsica ? I nostri antichi luntani, quelli di a prestoria, ci anu lasciatu e stàntare, e "statues-menhir". Ci n'hè circa una settantina in Corsica. 
È noi, chì lasceremu à e generazione future ? Casali, centru cummerciali, orrori, bastimenti goffi, immòbuli grisgi senza anima, palazzi culuriti chì imbruttanu u paisaghju, parkings, è ronds-points. 
Ùn seranu forse micca assai fieri di noi, i nostri figlioli... Ma bon, ci ne impippemu, postu chì "ça va créer des emplois". Nò ? 
Allora, quantu àrgani ind'è noi ? Mandate i vostri ritratti di "grues" nant'à apiazzetta@free.fr
    </p>
   </div>
  </body>
 </text>
</TEI>
