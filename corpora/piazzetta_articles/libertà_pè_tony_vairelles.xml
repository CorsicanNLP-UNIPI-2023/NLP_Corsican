<TEI>
 <teiHeader>
  <fileDesc>
   <titleStmt>
    <title>
     Libertà pè Tony Vairelles
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Liberta-pe-Tony-Vairelles_a1198.html"/>
     <date>
      Wed, 26 Oct 2011 13:41:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Libertà pè Tony Vairelles
   </head>
   <div type="excerpt">
    <p>
     Poveru Tony. Dapoi ch'ellu hè partutu di Bastia, ùn li accadenu più ch'è guai.
    </p>
   </div>
   <div type="content">
    <p>
     Tonygol hè maladettu. Dopu à e so stagioni in Bastia (2001-2002 è 2004-2005) hà pigliatu a trafalata. Gattive scelte spurtive, affare di i matches truqués in Bèlgica, fiascu in Sète è à Gueugnon in tantu chè azziunariu, falata da u National à a DH. 
Oghje, hè dunque à u centru d'un cumbugliu abbastanza goffu. Hè accusatu di tentativa d'omicidiu è hà passatu a so prima notte in prigiò. Hè accusatu d'avè tiratu una fucilata nant'à i videurs d'una buatta di notte, a stampa ùn parla più ch'è di quessa. 
A baruffa si passa in a sinistra piaghja di a Meurthe et Moselle, in una discoteca (o piuttostu un hangar) chjamata "Les 4 As". I dui fratelli di Tony, Giovan è Jimmy facenu a bomba è beienu appena troppu. Tandu, si facenu mette fora da unepochi di videurs antipatichi, cum'è sempre. Voltanu una prima volta per vindicassi, ma piglianu i colpi. 
Hè tandu ch'elli chjamanu i dui fratelloni, chì sarianu venuti cù i fucili è tiratu nant'à i videurs. Per avà ùn si sà nunda d'altru, è tutti anu dirittu à a famosa "présomption d'innocence" chì noi Corsi, cunniscimu cusì male. 
Ma l'affari sò in francese per u nostru poveru Tony, purtatu in trionfu dopu à meza finale Bastia-Sedan in 2002 è chì avia dichjaratu à Téléfoot, davant'à un Thierry Roland stumacatu "ça fait bizarre de le dire, mais oui le peuple corse existe"... 
Una cosa hè strana, cumu serà chì Thiriez ùn hà fattu nisun cummunicatu pè cundannà à Bastia in l'affare Vairelles ?
    </p>
   </div>
  </body>
 </text>
</TEI>
