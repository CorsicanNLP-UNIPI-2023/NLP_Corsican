<TEI>
 <teiHeader>
  <fileDesc>
   <titleStmt>
    <title>
     Arrubbanu una carreia à 500 milioni d'Euri per fà corre a pulizza è discità u populu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Arrubbanu-una-carreia-a-500-milioni-d-Euri-per-fa-corre-a-pulizza-e-discita-u-populu_a2208.html"/>
     <date>
      Sat, 09 May 2015 19:02:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Arrubbanu una carreia à 500 milioni d'Euri per fà corre a pulizza è discità u populu
   </head>
   <div type="excerpt">
    <p>
     I Catalani anu datu una concia à u PSG, avà i Baschi di u muvimentu Bizi ("campà", in bascu) magagnanu a banca HSBC per palisà u so rollu in l'evasione fiscale.
    </p>
   </div>
   <div type="content">
    <p>
     Ch'anu fattu i militanti di Bizi ? Anu arrubbatu ottu carreie in l'agenza HSBC di Bayonne prumettendu di turnà à rendele quandu a banca turnerà à rende i milioni d'Euri scansati in Sguizzera da i so clienti. 
Trè carreie nant'à ottu sò state ritrove da a pulizza ma cinque sò sempre pè ste machje. Bizi e si l'hà cunfidate à associi cum'è Attac chì cumbattenu l'onniputenze di a finanza è si pò calà nantu da spiegà à u mondu sanu chì decine o centinaie di miliarde d'Euri si svapòranu tutti l'anni per via di e cumbriccule di e sucetà offshore è di i paradisi fiscali... in lu mentre chì i servizii publichi si stringhjenu u currighjolu. 
U scopu di Bizi era d'alertà i media è l'avete capita, di fà appena di rimusciu, di bolli bolli, d'effervescenza chì tuttu u mondu sappia chì HSBC imbianca i denari di i traffichi è aiuta i ricchi è semi-ricchi chì ùn volenu micca pagà l'impositi. 
Un'azzione pacifica, indiata, ridicula chì tuttu u mondu pò capì è sustene, un'azzione lucale ma chì dà à riflette à tutti i citadini. 
Sì, in Corsica, cum'è i nostri amichi di u Paese Bascu, andessimu à arrubà un ogettu simbòlicu à quelli ch'arrubanu i soldi pùblichi è fanne una catasta in piazza... quessa a catasta puderebbe esse altissima... Più ch'in altrò ?
    </p>
    <p>
     Da leghje :  L'agence HSBC de Bayonne "attaquée" par des militants du groupe Bizi!  Une chaise dérobée par des altermondialistes à HSBC chez Edgar Morin  Affaire HSBC : 2 militant-e-s de Bizi à nouveau convoqués ce mardi 31 mars  Lobbying, consanguinité, complaisance... "Le Livre noir des banques"  Le livre noir des banques  Qui sont les Français de la liste HSBC ?
    </p>
   </div>
  </body>
 </text>
</TEI>
