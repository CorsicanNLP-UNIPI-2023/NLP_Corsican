<TEI>
 <teiHeader>
  <fileDesc>
   <titleStmt>
    <title>
     Oghje, si pò cantà "Dumane Natale"
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Oghje-si-po-canta-Dumane-Natale_a1660.html"/>
     <date>
      Wed, 24 Dec 2014 08:07:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Oghje, si pò cantà "Dumane Natale"
   </head>
   <div type="excerpt">
    <p>
     Chì tanti "Vive le vent" è altri "Petit papa Noël". Noi dinù avemu e nostre canzone di Natale. Ma hè solu oghje, 24 dicembre, ch'ellu si pò cantà "Dumane Natale". Dopu, serà troppu tardi.
    </p>
   </div>
   <div type="content">
    <p>
     Bon d'accordu, si pò cantà solu u 24 dicembre, dopu hè troppu tardi. Ma quale ùn cunnosce micca stu "tube" di I Muvrini ? 
Hè stata esciuta nant'à u discu "Campemuci" in u 1980. Tandu, sò parechji i gruppi à sorte dischi di canzone per i zitelli. 
I Muvrini ne sortenu dui : Campemuci dunque (1980) è Aiò (in u 1981). Canta u Populu Corsu avia esciutu Festa Zitellina in u 1979 è ci serà ancu E Cardelline in u 1981 cù u successu mundiale di "Libertà". 
Sè vo circate bè si ponu truvà sti dischi nant'à a tela. Di chè fà a vostra playlista per i zitelli dumane !
    </p>
    <p>
     Ghjuvanfrancescu si piatta in qualchì locu nant'à stu dissegnu. Saperai ritruvallu?
    </p>
   </div>
  </body>
 </text>
</TEI>
