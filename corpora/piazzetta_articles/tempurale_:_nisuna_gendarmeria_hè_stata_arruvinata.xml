<TEI>
 <teiHeader>
  <fileDesc>
   <titleStmt>
    <title>
     Tempurale : nisuna gendarmeria hè stata arruvinata
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Tempurale-nisuna-gendarmeria-he-stata-arruvinata_a1206.html"/>
     <date>
      Sun, 06 Nov 2011 14:12:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Tempurale : nisuna gendarmeria hè stata arruvinata
   </head>
   <div type="excerpt">
    <p>
     U tempurale chì hà toccu a Corsica st'ultimi ghjorni hà creatu inundazioni, tagliatu l'elettricità, arruvinatu abitazioni è si n'hè paratu unepoche di strade.
    </p>
   </div>
   <div type="content">
    <p>
     Simu salvi ! Cun tutte e caserne di CRS è di gendarmi, di cummissariati è di campi militari ch'ellu ci hè in Corsica, nisunu hè statu toccu da u tempurale. Hè un veru miràculu. Siate puru tranquilli, tuttu và bè dunque. E forze di l'òrdine ponu cuntinuvà à fà u so travagliu. 
Invece, s'ampara oghje in Corse-Matin chì Bastia vene di perde u so sinemà, arruvinatu da l'inundazioni. Da leghje : Scénario catastrophe au cinéma le « Régent ». 
Per avà, ùn si sà mancu s'ellu puderà turnà à apre. 
Bastia hà persu un locu di cultura, è e gendarmerie elle tenenu forte. Hè veramente inghjustu, stu mondu...
    </p>
   </div>
  </body>
 </text>
</TEI>
