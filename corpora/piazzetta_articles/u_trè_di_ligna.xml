<TEI>
 <teiHeader>
  <fileDesc>
   <titleStmt>
    <title>
     U trè di ligna
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-tre-di-ligna_a2750.html"/>
     <date>
      Wed, 14 Nov 2018 12:46:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U trè di ligna
   </head>
   <div type="excerpt">
    <p>
     Eccu e parolle di a puesia recitata da Jules Chiaramonti, arregistrata in u 1916.
    </p>
   </div>
   <div type="content">
    <p>
     Addiu lu Trè di ligna  Cù le so belle zitelle  Ci n'anderemu ind'è noi  Chì le ci avemu più belle  Ci aspettanu cun maniera  Le nostre madamicelle. 
Quandu ghjunsimu culà  In portu à San Ghjuvanni  Fubbimu tutti spugliati  Ognunu cambiò di panni  Eppo leghjnu lu raportu  Ognunu pigliò trè anni. 
Quandu ne ghjunse culà  In piazza di lu quartiere  Ch'io vibu tanti suldati  Mi n'aghju fattu un sallevu  Dicendumi ci n'hè tanti  Ci puderaghju stà anch'eiu. 
La mane versu cinque ore  Ci sonanu lu caffè  Un suppulu d'acqua bullita  Tòrbida di sciccorè  Hè amaru cum'è lu fele  È zuccaru ùn ci n'hè. 
Eppo vene lu sargente  Dicendu : "sticcami què"  Eppo vene lu capurale  Ci cumanda li curvè  La fatica si supporta  Lu peghju hè "l'amerdamentu". 
Sò capace à cumandacci  Quattr'o cinque tutt'à tempu  È s'è vo ùn obedite  Parlanu di mette nentru  Ma si sà quant'ellu vale  Lu pane di le so case. 
S'obedisce à un capurale  Ancu più ch'è à le so mamme  Sargenti cun capurale  Tutti à collu à li suldati. 
Addiu lu "saccu à brossa"  Incù tutta l'ordinanza  Lu chitu senza rigrettu  Chì n'aghju avutu abbastanza  È lu "bleu" chì lu piglia  Ch'ellu appia più bella scianza.
    </p>
   </div>
  </body>
 </text>
</TEI>
