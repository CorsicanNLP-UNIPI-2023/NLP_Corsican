<TEI>
 <teiHeader>
  <fileDesc>
   <titleStmt>
    <title>
     Sta settimana nant'à aPiazzetta.com
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Sta-settimana-nant-a-aPiazzetta-com_a2061.html"/>
     <date>
      Mon, 08 Dec 2014 14:09:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Sta settimana nant'à aPiazzetta.com
   </head>
   <div type="content">
    <p>
     Bona Festa di a Nazione ! 
Ma a cunniscite a storia di l'ottu dicembre ?  Cum'è sempre, ùn hè micca faciule a nostra storia. Avemu circatu di rendela appena più chjara. 
D'altronde, a cunniscite quella di a bandera corsa ?  Ùn si n'hè mai parlatu tantu. Purtantu, si cunnosce male a longa storia di a nostra vechja testa di moru... 
È s'ella ùn vi piace micca, vi prupunemu dece altre date di festa naziunale  È pudete ancu prupone a vostra. 
Sta settimana si festighjava dinù i 37 anni di a vittoria di Bastia in Turinu  A neve, u Stadio Comunale pienu à tappu, Papi, Rep, è Krimau chì ricupereghja u ballò. U restu, appartene à a storia... 
A lingua corsa ricunnisciuta da Facebook...  Mark Zuckerberg ùn hà micca dettu ch'ella era "anticustituziunale" : cliccà, likà, fidighjà videò di ghjatti è perde u so tempu in corsu nant'à Facebook serà da quì à pocu pussibule. A traduzzione hè guasi compia ! 
...è in più di quessa, avemu datu l'idea à a Sardegna !  Impressiunati da u successu di l'iniziativa "FB in corsu", hè nata a pagina "FB in sardu". 
Casca bè, esce un libru d'Anna Gavalda traduttu in corsu  È ci vole à felicità i liceani di Bastia chì anu fattu a traduzzione. 
A settimana scorsa hè esciutu dinù u filmu nant'à u pittore inglese Turner  A sapiate ch'ellu era venutu in Corsica ?
    </p>
   </div>
  </body>
 </text>
</TEI>
