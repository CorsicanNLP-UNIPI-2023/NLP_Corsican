<TEI>
 <teiHeader>
  <fileDesc>
   <titleStmt>
    <title>
     Rercord di visite nant'à apiazzetta.com
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Rercord-di-visite-nant-a-apiazzetta-com_a2524.html"/>
     <date>
      Wed, 01 Feb 2017 09:28:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       GIURNALE
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Rercord di visite nant'à apiazzetta.com
   </head>
   <div type="excerpt">
    <p>
     Bon d'accordu, ùn ci vole micca fà d'autocelebrazione. Ma semu felici d'annunziavvi ch'è vo ùn site mai statu cusì numerosi à leghje A Piazzetta.
    </p>
   </div>
   <div type="content">
    <p>
     È cumu s'averia da dì "record" in corsu (postu chì i francesi è i taliani mpieganu sta parolla inglese) ? 
Pè u mese di ghjennaghju ùn site mai statu cusì numerosi à visità u situ è l'appiegazione di A Piazzetta. Avemu arregistratu circa 75.000 visite (micca visitori unichi, ma visite). 
Dapoi u lanciamentu di dicembre di u 2007, ùn s'era mai vista. 
À ringraziavvi à tutti, ci dà a forza per cuntinuvà (innò, ùn hè micca faciule tutti i ghjorni di circà di fà campà un media in lingua corsa). 
Speremu chì l'andatura nova di A Piazzetta cuntinuverà d'interessavvi.
    </p>
    <p>
     È pè u giurnale in carta, si cuntinuveghja dinù. U numeru 28 hè statu spachjatu di rigalu in (guasi) tutta a Corsica.
    </p>
   </div>
  </body>
 </text>
</TEI>
