<TEI>
 <teiHeader>
  <fileDesc>
   <titleStmt>
    <title>
     Chì avvene pè i nostri ronds-points ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Chi-avvene-pe-i-nostri-ronds-points_a2755.html"/>
     <date>
      Sun, 09 Dec 2018 19:01:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Chì avvene pè i nostri ronds-points ?
   </head>
   <div type="excerpt">
    <p>
     In Corsica ùn avemu micca idee, ma avemu giratoghji. Sin'avà limitati à e decurazione di Natale, i "ronds-points" nustrali anu trovu un'utilità nova grazia à i curpetti gialli : a manifestazione. È s'è no truvavamu d'altri usi ?
    </p>
   </div>
   <div type="content">
    <p>
     Simu in u 2008. Arricurdatevi, A Piazzetta lanciava u cuncorsu di u più bellu giratoghju di Natale. I lettori avianu vutatu in u 2008 per quellu di Furiani. U titulu hè statu persu l'annu dopu cù una vittoria tremenda di U Borgu.
    </p>
    <p>
     Ci vole à dì chì dapoi parechji anni, a decurazione di u giratoghju di Natale hè diventata un veru fenòmenu di sucetà in Corsica. Sò parechji à aspettalla. In segretu l'eletti volenu chì u soiu sia più bellu ch'è quellu di u vicinu. Certi ci portanu i zitelli per fà i ritratti. À tal puntu ch'ellu ci vole ancu à falli surveglià a notte per chì i ladri è i vàndali ùn s'attacchinu à e ghirlande è i papa-noël in caucciù. 
L'azezi diceranu ch'ellu hè "un Disneyland du pauvre". I bravi ch'ellu ci arrega appena di a magìa di Natale. U contrapartitu dumanda quant'ellu costa è parla di soldi spulati. 
Quist'annu torna ùn mancanu e decurazione.
    </p>
    <p>
     Voilà voilà...#ponteleccia pic.twitter.com/KkmAoSZUGf
— Estel Bastia (@LabauEstel) 25 novembre 2018
    </p>
    <p>
     Venez découvrir nos authentiques ronds-points #visitcorsica pic.twitter.com/GjCHfqCkto
— Corse Tourisme (@corsetourisme) 5 décembre 2018
    </p>
    <p>
     Ma quist'annu i curpetti gialli anu inventatu qualcosa di novu : u rond-point cuntestatariu. L'occupazione di i giratoghji dapoi u principiu di u muvimentu hè diventatu un sìmbulu. 
Parigi si scorda di a Francia periferica, quella chì hè luntana da u putere ? Chjodenu i servizii publichi chjodenu, cresce a puvertà è u sintimu d'abandonu ? Femuci sente occupendu u giratoghju.
    </p>
    <p>
     Les #GiletsJaunes mobilisés au rond-point du centre-commercial de Louvroil. pic.twitter.com/LWyiuZXKko
— VDN Maubeuge (@VDNMaubeuge) 8 décembre 2018
    </p>
    <p>
     À un rond point à proximité de La Souterraine (Creuse), les #Giletsjaunes ont carrément bâti une cabane il y a 3 semaines. Ils s'y relaient et y dorment. pic.twitter.com/4nfgbbFuH2
— Paul Conge (@paulcng) 9 décembre 2018
    </p>
    <p>
     Ridite ? È purtantu nasce ancu una fraternizazione à traversu i giratoghji in lotta.
    </p>
    <p>
     #GiletsJaunes Rond-point Libercourt A1 : de nombreux gestes de solidarité envers les gilets jaunes présents. "Les gens qui passent nous ont donné des petits-pains, des baguettes, gâteaux..." À l'instar de cet homme qui leur livre une caisse remplie de boissons et aliments. pic.twitter.com/MBypeip5TA
— Morgane Goldenstein (@MorganeGoldens2) 24 novembre 2018
    </p>
    <p>
     Spessu disprezzati, i curpetti gialli anu inventatu u rond-point militante.
    </p>
    <p>
     #giletsjaunes #act4 les bretons de #langueux ils sont #thuglife #streetphotography #streetstyle #photooftheday #photographer #photooftheday pic.twitter.com/zS6MNI3VIT
— Cheikworld Reporters (@cheikworld) 9 décembre 2018   È quessa, i Corsi ùn ci avianu mai pensatu !
    </p>
    <p>
     Allora riflettimu una cria à ciò ch'elli puderianu diventà i numerosi giratoghji corsi, chì in generale sò goffi è chì ùn ghjovanu à nunda.
    </p>
    <p>
     1. U giratoghju militante
U giratoghju puderia diventà ogni dumenicata un locu d'addunita, di dibattitu, di cuntestazione, di rivolta. A Corsica era paisana, oghje diventa periurbana. I centri di e cità si viotanu, i centri cummerciali in periferia crescenu. A Corsica s'hè baleonizata. U rond-point hè diventatu u centru di u mondu novu.
    </p>
    <p>
     2. L'ortu giratoghju
Parechje cumune di Francia ci anu pensatu : perchè micca trasfurmà u giratoghju in ortu ? Bio di siguru.
    </p>
    <p>
     Le potager urbain partout! Même en plein rond-point @bruxelleSprouts #France #yvelines pic.twitter.com/HqPdRL1TCy
— Carole Bxl (@CaroleBxl) 20 juillet 2014
    </p>
    <p>
     3. U giratoghju bugnu
L'ape ùn si portanu tantu bè. Hè una catastrofa è a sapete. Tandu, perchè micca stallà bugne nant'à i giratoghji ? Quì dinù l'esempii ùn mancanu in parechje cumune.
    </p>
    <p>
     Ritrattu : jipai.over-blog.com
    </p>
    <p>
     4. U giratoghju fotovoltàicu
Hè menu bellu ch'è un ortu, ma pò esse utile ancu quessu quì. U ritrattu hè statu pigliatu in Italia, pruvincia di Verona.
    </p>
    <p>
     5. E vacche ?
E vacche di Lupinu pensavanu di truvà l'arba fresca, anu trovu u cimentu. 
Ritrattu Facebook Olivier Collard
    </p>
    <p>
     6. À quandu l'oliu di u giratoghju ?
Un'idea per l'eletti chì anu a furtuna d'avè un bellu olivu nant'à un giratoghju : è s'ellu si facia una racolta di l'olive per fanne oliu ?
    </p>
    <p>
     Mascone dicia in i spettaculi chì in Corsica si facia un rond-point quand'ellu c'era un prublema. "Et comme ça la Corse elle tourne en rond". Hè ora di fanne qualcosa di tutti sti giratoghji. Aiò !
    </p>
   </div>
  </body>
 </text>
</TEI>
