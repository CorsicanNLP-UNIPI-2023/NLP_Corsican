<TEI>
 <teiHeader>
  <fileDesc>
   <titleStmt>
    <title>
     È avà ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/E-ava_a2685.html"/>
     <date>
      Tue, 12 Dec 2017 11:01:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    È avà ?
   </head>
   <div type="excerpt">
    <p>
     Eccu ! S'hè compia l'elezzione cù un risultatu chjaru : a magiurità hè oramai naziunalista (56,5% di i voti è 67.000 elettori). U A campagna hè stata pocu interessante, u dibattitu s'hè purtatu solu nant'à a paura di l'indipendentisimu. Ma "passatu a festa, capulatu u santu". È avà ?
    </p>
   </div>
   <div type="content">
    <p>
     Chì serà l'attitudine di u statu ?  Sta mane u portavoce di u guvernu hà stanghittatu e porte. È s'ellu cuntinuveghja cusì, chì si face ? Chì hè u pianu ?
    </p>
    <p>
     #territoriales2017 Benjamin Griveaux recadre les attentes de la coalition nationaliste élue dimanche sur tous ses dossiers prioritaires. ➡https://t.co/lDo5QxwGAv pic.twitter.com/yEezAbzrsQ
— France 3 Corse (@FTViaStella) 12 décembre 2017
    </p>
    <p>
     Chì piazza per l'opposizione ?  I naziunalisti chì sò stati minuritarii durante quaranta anni sanu bè à chì puntu ponu esse disprezzanti quelli chì sò à u putere... A demucrazia hà bisognu d'opposizione, di cunfronti. Serà accettata a critica ? Si puderà ùn esse micca d'accunsentu ? 
Chì prugettu di sucetà ?  "Prima l'autonomia. U prugettu di sucetà, si viderà più tardi !" A corsa à u putere hà fattu chì u prugettu di sucetà hè spessu statu più o menu lacatu da cantu in a grande famiglia di i naziunalisti. Ma di pettu à una sucetà chì scambia in furia, à a mundializazione, à l'inegualità chì crescenu trà i più debbuli è quelli chì sanu prufittà di stu sistema, è avà ch'ellu ci vole à pensacci... A pulemica di l'Atrium ci l'hà ramintata.
    </p>
    <p>
     Le vomito du jour en page 19 du @Corse_Matin #TamantaStrada #ToutÇaPourÇa pic.twitter.com/QeCmjar7Bx
— Pîrî Reis (@_Piri_Reis_) 11 décembre 2017
    </p>
    <p>
     A cullettività unica ?  A fusione di i cunsigli generali in a cullettiva unica ùn si ferà micca senza pena in capu per l'eletti. Tamantu capatoghju. 
È sta povera lingua corsa ?  Ci la ferà a lingua corsa à esse una vera lingua, aduprata, parlata è scritta ? O serà cundannata à una piazza sìmbolica, à ùn esse ch'è una rivendicazione eletturale ?
    </p>
    <p>
     I naziunalisti anu vintu ! Ma nant’à Twitter, tuttu u mondu scrive in francese.Cumu serà ?
— Lingua Corsa (@linguacorsa) 3 décembre 2017
    </p>
    <p>
     L'astensione ?  Hè stata forte. In Bastia hè cullata sin'à 65% in certi scagni di Lupinu. Segnu di disincantu, di dillusione... Hè forse quì a sfida maiò chì aspetta a Corsica.
    </p>
    <p>
     Cumu fà cun elli ?  A settimana scorsa, u giurnale Le Monde ci hà ramintatu chì più ch'è mai, i veri patroni sò elli.
    </p>
    <p>
     Dans le jardin secret de la mafia corse https://t.co/hGkH3BW4oH (avec @jacfollorou)
— Simon Piel (@SimonPiel) 9 décembre 2017
    </p>
    <p>
     Serà solu una moda u naziunalisimu ?  "Autrefois, les nationalistes faisaient peur. Aujourd’hui, ils sont presque hype !" si pò leghje in Libération. Quale a pò nigà ?
    </p>
    <p>
     Corse : «Hier, les nationalistes faisaient peur, aujourd'hui ils sont presque hype» https://t.co/5wUHoyrrGD pic.twitter.com/Jl1jJyPGGx
— Libération (@libe) 11 décembre 2017
    </p>
    <p>
     Ma e mode, per definizione, dura un tempu. Allora ?
    </p>
   </div>
  </body>
 </text>
</TEI>
