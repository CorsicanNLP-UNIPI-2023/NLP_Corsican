<TEI>
 <teiHeader>
  <fileDesc>
   <titleStmt>
    <title>
     Ci hè forse megliu, nò ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Ci-he-forse-megliu-no_a1152.html"/>
     <date>
      Fri, 19 Aug 2011 11:23:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Ci hè forse megliu, nò ?
   </head>
   <div type="excerpt">
    <p>
     "Job d'été : gendarme à Lévie", ci prupone Corse-Matin in a so edizione di u 18 agostu. Bon, d'accordu ch'ellu ci hè a crisa è chì i tempi sò duri. Ma quantunque, ùn fate micca cunnerie.
    </p>
   </div>
   <div type="content">
    <p>
     Và bè, a sapemu. Semu tutti fusciati, hè a crisa, a vita hè cara, i parenti sò ràncichi. 
Ma quantunque... Ùn hè micca una ragione per andà à dumandà un "job d'estate" à a gendarmeria di Livia, aiò ! Da leghje nant'à u situ di Corse-Matin. 
Ci sò tanti mistieri passiunanti à fà l'estate : 
- travaglià in un camping è fassi piglià à calci in culu da u patrone  - travaglià in un centru cummerciale è fassi insultà da i turisti pressati  - travaglià in un portu è fassi inciaccà da un camping-car  - travaglià in un aeroportu è fassi parlà male da i turisti azezi  - travaglià in una pizzeria è fassi sfruttà da u patrone 
È quantunque assai megliu ch'è di fà u Cruchot in Livia, nò ?
    </p>
   </div>
  </body>
 </text>
</TEI>
