<TEI>
 <teiHeader>
  <fileDesc>
   <titleStmt>
    <title>
     Pasquale Paoli à u sinemà, hè avà !
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Pasquale-Paoli-a-u-sinema-he-ava-_a2270.html"/>
     <date>
      Mon, 05 Oct 2015 00:36:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Pasquale Paoli à u sinemà, hè avà !
   </head>
   <div type="excerpt">
    <p>
     Esce infine "Les Exilés" di Rinatu Frassati, u filmu tantu aspettatu nant'à Pasquale Paoli. A prima pruiezzione serà fatta u 10 ottobre in Bastia pè u festivale Arte Mare. Spicciatevi per e piazze.
    </p>
   </div>
   <div type="content">
    <p>
     Dapoi più d'un annu, n'avemu parlatu assai è site stati numerosi à sustene u prugettu. Avà hè sunata l'ora di a surtita tanta aspettata di u filmu. 
A prima pruiezzione serà fatta u sabbatu 10 d'ottobre à u teatru di Bastia, in u guatru di u festivale Arte Mare (piazze in vendita à u teatru è à l'offiziu di u turisimu, 6€). 
L'affissu, degnu d'un episodiu di Star Wars, hè magnificu :
    </p>
    <p>
     Ci vole à dì ch'ellu hè u primu filmu di u giovanu realizatore Rinatu Frassati, è unu di i primi nant'à Pasquale Paoli. 
A maiò parte di u filmu hè in lingua corsa. U castingu hè nustrale : Jean-Philippe Ricci, Jeremy Alberti, Jean-Claude Acquaviva, Gigi Casabianca, Paul Garatte, Gray Orsatelli, Marie-Ange Casta è ancu i tecnichi sò corsi è esciuti da l'IUT di Corti. 
A musica hè stata cumposta da Fred Poggi è Michel Tomei (di Voce Ventu) è ci hè ancu una canzona originale cumposta è scritta da Stéphane Casalta, Jean-Claude Acquaviva è Michel Frassati. 
Bon, l'avete capita, stu filmu hè aspettatu è ci vole à spicciassi per e piazze. 
L'altre date di pruiezzione : 
- Venneri u 23 d'ottobre à 10 ore in Montpellier (Teatru di Lattes, festivale "Corsica cinéma") 
- Da u 25 à u 29 di nuvembre in Aiacciu (Espace Diamant, festivale "Under my screen") 
- Da u 7 à u 13 di dicembre in L'Isula (sinemà Le Fogata) 
È per seguità l'attualità di u filmu, ci hè a so pagina Facebook :
    </p>
    <p>
     (function(d, s, id) { var js, fjs = d.getElementsByTagName(s)[0]; if (d.getElementById(id)) return; js = d.createElement(s); js.id = id; js.src = "//connect.facebook.net/co_FR/sdk.js#xfbml=1&amp;version=v2.3"; fjs.parentNode.insertBefore(js, fjs);}(document, 'script', 'facebook-jssdk'));FAITES PLACE AU GÉNÉRAL PAOLI!L'aspittavate, eccu lu infine, u prima ritattu uffiziale di u cumediante Ghjuvan'Filippu...
Posted by Les Exilés on Marti 29 Settembre 2015
    </p>
    <p>
     È sì Pasquale Paoli vince un César, cumu femu ?
    </p>
   </div>
  </body>
 </text>
</TEI>
