<TEI>
 <teiHeader>
  <fileDesc>
   <titleStmt>
    <title>
     5 dumande nant'à u Catenacciu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/5-dumande-nant-a-u-Catenacciu_a1316.html"/>
     <date>
      Fri, 06 Apr 2012 01:16:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    5 dumande nant'à u Catenacciu
   </head>
   <div type="excerpt">
    <p>
     Venneri Santu, hè ghjornu di Catenacciu in Sartè. Hè u mumentu d'interrugassi nant'à u viacruci corsu u più cunnisciutu di u mondu.
    </p>
   </div>
   <div type="content">
    <p>
     1. Chì ci vole cum'è preparazione fìsica ?  Una croce di 37 chilò, catene à i pedi di 17 chilò, un percorsu d'1,8 chilòmetri, ùn hè micca sèmplice di fà u viacruci. A greva di a fame ùn hè micca cunsigliata. 
2. U Catenacciu serà ritrasmessu un ghjornu nant'à Al Jazeera ?  A sapete, l'emiri di u Qatar si compranu mezu mondu. A catena tv Al Jazeera dinù. Dopu à u PSG, a cuppa di u mondu 2022, i diritti di ritrasmissione di i macci di futbol di L1, si dice chì Al Jazeera Sport vuleria ritrasmette à a telè u viacruci di Sartè 2013. Puttachju o verità ? 
3. U Sporting pò vince in Venneri Santu ?  Di regula, u SCB ùn vince mai a so partita quand'ellu ghjoca in Venneri Santu. Risposta sta sera dopu à u macciu contr'à Guingamp in Furiani... 
4. Sartè vs Bisinchi, quale hè u più forte ?  Ci hè u Catinacciu in Sartè, ma ci hè dinù l'Incatinatu in Bisinchi. In u derby di l'incagulati, quale serà u più forte ? 
5. Cun 35% di "résidences secondaires", Sartè hè sempre "la plus corse des villes corses" ?  L'INSEE ci dice chì in 2008 c'eranu circa 35% di residenze segundarie in Sartè. Hè sempre menu chè Portovèk (51%) o Sarra di Farru (75%).
    </p>
   </div>
  </body>
 </text>
</TEI>
