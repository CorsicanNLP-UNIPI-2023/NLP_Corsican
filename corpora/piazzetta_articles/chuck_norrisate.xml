<TEI>
 <teiHeader>
  <fileDesc>
   <titleStmt>
    <title>
     Chuck Norrisate
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Chuck-Norrisate_a1613.html"/>
     <date>
      Sun, 08 Sep 2013 12:01:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Chuck Norrisate
   </head>
   <div type="excerpt">
    <p>
     Cunniscite tutti i "Chuck Norris Facts". Sò centinaie e magagne nant'à internet à a gloria di l'attore u più forte di l'universu. Ùn mancava più chè l'adattazione in corsu.
    </p>
   </div>
   <div type="content">
    <p>
     Chuck Norris hà digià cuntatu sin'à l'infinitu. Duie volte. 
U solu locu induve si pò pichja à Chuck Norris, hè nant'à Google. 
Certi mettenu un pyjama Superman. Superman ellu mette un pyjama Chuck Norris. 
Chuck Norris dà spessu u so sangue à a Croix Rouge. Ma ùn hè mai u soiu. 
Chuck Norris trova una piazza à Paul Giacobbi. 
Un ghjornu, Chuck Norris hà fattu un bracciu di ferru cun Superman. Quellu chì perdia duvia mette un slip rossu sopr'à u so pantalone. 
L'Agriate si sò fatte chjamà "disertu" dop'à u passagiu di Chuck Norris. 
Sì Chuck Norris era un Ponte Novu, Emile Zuccarelli diceria chì "la violence est ancrée dans culture française". 
Sì Chuck Norris era in Ponte Novu, a lingua francese saria dichjarata "in perdizione" da l'Unesco. 
Quandu Chuck Norris decide di piglià u battellu, a SNCM ùn face micca greva. 
Un ghjornu, una muntagna si n'hè risa di Chuck Norris. Dapoi, si chjama "Capu Tafunatu". 
Sì Chuck Norris era à u PRG, averia organizatu un'elezzione primaria pè a merria di Bastia. In a cascia di François Tatti. 
Chuck Norris hà messu una capata à l'Omu di Cagna. 
À voi di truvanne d'altre !
    </p>
   </div>
  </body>
 </text>
</TEI>
