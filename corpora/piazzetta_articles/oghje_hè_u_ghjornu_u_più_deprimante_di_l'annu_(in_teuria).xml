<TEI>
 <teiHeader>
  <fileDesc>
   <titleStmt>
    <title>
     Oghje hè u ghjornu u più deprimante di l'annu (in teuria)
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Oghje-he-u-ghjornu-u-piu-deprimante-di-l-annu-in-teuria_a2507.html"/>
     <date>
      Mon, 16 Jan 2017 11:21:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Oghje hè u ghjornu u più deprimante di l'annu (in teuria)
   </head>
   <div type="excerpt">
    <p>
     U terzu luni di u mese di ghjennaghju hè u famosu "blue monday", u ghjornu u più deprimante di l'annu. Ma ùn hè micca una ragione per tichjavvi di Lexomil.
    </p>
   </div>
   <div type="content">
    <p>
     Duvemu l'invenzione di u "blue monday" à un certu duttore Cliff Arnall, psicologu à l'università di Cardiff. U terzu luni di u mese di ghjennaghju presenta tutte e ragione d'esse in deprima nera : e feste di Natale è capu d'annu sò luntanu, a paga ùn hè ancu cascata, u portamuneta hè viotu, e ghjurnate sò corte, e vacanze ùn venenu micca, u tempu hè goffu. 
In più di quessa, avete capitu chì e bone risuluzione sò digià abbandunate (innò, quist'annu non più ùn ci la ferete micca à mettevi à u sport). 
È ùn parlemu mancu di i macciacci di u Sporting. 
Dunque hè vera, ci sò unepoche di ragioni di fà u musu oghje.
    </p>
    <p>
     Ma sì a teuria di u "luni goffu" pare vera, hè sopr'à tuttu un colpu marketing d'una sucetà di cumunicazione. U "blue monday" ùn hè ch'è un'invenzione per vende sughjorni à u sole per una cumpagnia di trasporti inglese. 
Ciò chì ùn impedisce micca i sustenidori di u Sporting d'esse in depressione.
    </p>
   </div>
  </body>
 </text>
</TEI>
