<TEI>
 <teiHeader>
  <fileDesc>
   <titleStmt>
    <title>
     Amparate i "sapè indarni"
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Amparate-i-sape-indarni_a1970.html"/>
     <date>
      Wed, 01 Oct 2014 22:24:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Amparate i "sapè indarni"
   </head>
   <div type="excerpt">
    <p>
     L'Adecec hà lanciatu u situ "Sapè indarni", adattazione corsa di "Savoir inutile".
    </p>
   </div>
   <div type="content">
    <p>
     I "sapè indarni", a dice u so nome v'ampara pienu d'informazioni... chì ùn ghjovanu à nunda. 
Ùn vale a pena, ùn amparerete nunda nant'à e zone custruttibile di u futuru Padduc, nant'à u prugramma culturale di Sauveur Gandolfi-Scheit o nant'à a strategia di François Tatti pè e municipali di u 2020. 
Nant'à I "sapè indarni", ch'è affari cumplettamenti inutili, ma chì vi puderanu ghjuvà per fà u maccu in sucetà. 
Per esempiu : 
Jimi Hendrix hà fattu 4 volte a prima parte di Johnny Hallyday. (hè quantunque vergugnosa quessa) 
I viking ùn anu mai purtatu elmi cù corni. (ci semu fatti avè) 
A Papuasia-Nova-Guinea hè u paese induve si conta u più lingue sfarente : più di 800 ricensate in tuttu. (fariamu megliu di mandacci tutti quelli per quale a salvezza di a lingua corsa hè sinònimu di discriminazione) 
Quandu Popeye hè statu creatu in u 1931, a cunsumazione di spinacci hè cresciuta di 33% à i Stati Uniti. (è tandu anu capitu chì u "placement produit" hè più forte ch'è a publicità, è sò principiati i nostri guai) 
A u Giappone, u matrimoniu omosessuale ùn hè micca ricunnisciutu, fora di in Disneyland. Dapoi maghju 2012, i coppii omosessuali ponu maritassi in Tokyo Disneyland, in cumpagnia di Mickey è Minnie. 
A frasa prununziata da Armstrong punendu u pede nant'à a Luna, "ghjè un passucciu pè l'omu, ma un passu di gigante pè l'umanità", fù intesa da quasi 450 milioni di terranii. Ghjè a prima sperienza campata à tempu da tanta ghjente. 
Avete capitu, hè una manera d'amparà pienu d'affari cumplettamente inutili ma impurtanti assai. È di leghje o d'amparà u corsu di manera piacente. 
Pienu d'altri cusì nant'à sape-indarni.com,
    </p>
   </div>
  </body>
 </text>
</TEI>
