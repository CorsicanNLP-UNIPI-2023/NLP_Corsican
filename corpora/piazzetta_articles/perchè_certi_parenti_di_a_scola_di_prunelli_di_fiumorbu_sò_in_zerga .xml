<TEI>
 <teiHeader>
  <fileDesc>
   <titleStmt>
    <title>
     Perchè certi parenti di a scola di Prunelli di Fiumorbu sò in zerga
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Perche-certi-parenti-di-a-scola-di-Prunelli-di-Fiumorbu-so-in-zerga%C2%A0_a2240.html"/>
     <date>
      Tue, 16 Jun 2015 23:02:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Perchè certi parenti di a scola di Prunelli di Fiumorbu sò in zerga
   </head>
   <div type="excerpt">
    <p>
     À a festa di fine d'annata di a scola l'elevi duvianu cantà « Imagine » di John Lennon in inglese, in corsu, in francese, in spagnolu è in arabu. Certi parenti ùn anu micca vulsutu. Pruvemu di sapè perchè.
    </p>
   </div>
   <div type="content">
    <p>
     - Ùn li piace micca a musica pop in generale è a roba di Beatles in particulare  - Cunfundenu Lennon è Lenine è anu avutu a pauru d'un' invasione russia  - Cunfudenu Lennon è Lesnuls : o pitò, e scole sò lochi di Cultura, per la Madonna !   - Li piacenu i Beatles ma preferiscenu Paul Mac Cartney : ellu omancu ùn hà miccà spusatu una giappunesa goffa. Attenti quantunque s'è vo site cacciadori : Paulo hè vegetarianu.  - Ùn li piacenu micca e canzone chì parlanu di campà in pace, d'amicizia frà l'omi per l'eternità, di fratellanza è tutta issa merda « hippie »  - Sò tutti credanciuli sinceri è e parolle « imagina ch'ella ùn sia micca paradisu, nè infernu... micca religione » anu annerbatu à tuttu u mondu  - Tuttu u mondu a dice, a strufata in spagnolu puzzava u sciorizò, i musculi è u zafferanu  - Ùn si sò micca avvisti ch'ella era scritta « Libertà, Ugualità, Fraternità » sopra à l'entrata, pensavanu d'esse à a prigiò di Guantanamo : l'intoppu hè statu troppu forte  - Sò tutti grandi cantadori, techji di Star'Academy, anu l'arechja assuluta è timianu e note false.  - À cantà in coru, cusì à l'istretta, tutti inseme c'era u risicu chì l'elevi chjappessinu qualchì malatia (ancu di più chì i sculari ùn sò micca tutti Fiurmurbacci)  - Campanu in un « lotissement » è in quellu locu certe parolle nucente (« unitu » « spartera » « sunniadore » o «  micca pruprietà... ») sò parullacce tamante  Ultima ipotesi : tenenu l'Arabi in odiu (puru s'è elli sò chjuculetti è ch'elli a si provanu à cantà) . Vai, vai, chì u veru Fiumurbacciu un hè cusì.
    </p>
   </div>
  </body>
 </text>
</TEI>
