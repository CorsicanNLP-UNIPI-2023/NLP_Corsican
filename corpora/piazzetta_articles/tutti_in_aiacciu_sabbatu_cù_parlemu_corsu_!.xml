<TEI>
 <teiHeader>
  <fileDesc>
   <titleStmt>
    <title>
     Tutti in Aiacciu sabbatu cù Parlemu Corsu !
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Tutti-in-Aiacciu-sabbatu-cu-Parlemu-Corsu-_a1817.html"/>
     <date>
      Mon, 19 May 2014 14:50:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Tutti in Aiacciu sabbatu cù Parlemu Corsu !
   </head>
   <div type="excerpt">
    <p>
     Sabbatu 24 in Aiacciu, u cullettivu Parlemu Corsu organizeghja una grande manifestazione pè rammintà à u statu ch'è no vulemu a cuufficialità.
    </p>
   </div>
   <div type="content">
    <p>
     Un annu dopu à a festa rivindicativa in Corti, u cullettivu Parlemu Corsu si mubilizeghja pè ramintà à u statu chì i Corsi volenu salvà a so lingua. 
Numerosi sò l'associ, gruppi culturali è organizazioni à avè rispostu à a chjama (da vede nant'à a pagina Facebook di u cullettivu è nant'à CNI). 
À u prugramma :  - prima una manifestazione davant'à a prefettura (3 ore è mezu) pè rammintà à u statu ch'è no vulemu un statutu di cuufficialità (ùn si sà mai, forse si n'hè scurdatu).  - dopu ci serà una grande serata in piazza à u Diamante, cù un picculu spettàculu seguitatu d'un grande cuncertu cun più di 40 gruppi è musicanti. 
Ùn avete micca scusa ! Fora di Christophe Barbier, tuttu u mondu (o guasi) hà chjamatu à esse presenti. Ci seranu naziunalisti duri, molli è mezani, ghjente di diritta è di manca, pè l'ACA è pè u Sporting, suttanacci, supranacci è di a diasporà, azezi è alegri. 
È nunda ch'è quessa, hè digià una bella prova. 
Noi ci seremu. È voi ? Allora fatela sapè ! È s'è vo site nant'à Facebook, spartite a pagina di l'evenimentu. 
Pudete dinù fà un donu cun PayPal à u Cullettivu Parlemu Corsu, chì hà bisognu d'aiutu pè l'organizazione.
    </p>
    <p>
     U teaser fattu da I Kongoni
    </p>
    <p>
     Ci hè ancu una canzona chì hè stata fatta à posta pè stu ghjornu :
    </p>
   </div>
  </body>
 </text>
</TEI>
