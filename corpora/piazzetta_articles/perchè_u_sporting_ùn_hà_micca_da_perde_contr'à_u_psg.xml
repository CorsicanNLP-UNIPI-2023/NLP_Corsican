<TEI>
 <teiHeader>
  <fileDesc>
   <titleStmt>
    <title>
     Perchè u Sporting ùn hà micca da perde contr'à u PSG
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Perche-u-Sporting-un-ha-micca-da-perde-contr-a-u-PSG_a1413.html"/>
     <date>
      Fri, 21 Sep 2012 15:30:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Perchè u Sporting ùn hà micca da perde contr'à u PSG
   </head>
   <div type="excerpt">
    <p>
     Nò, Bastia ùn hà micca da piglià una concia contr'à Parigi. Eccu perchè.
    </p>
   </div>
   <div type="content">
    <p>
     1. Perchè Furiani serà pienu à tappu. Bon, in generale, quandu Furiani hè pienu, u Sporting ùn riesce mai : "iè ma capisci, le stade était plein, ils avaient la pression..." Ma sta volta, ci vulerà à riesce in veru ! 
2. Perchè ci seranu 16.000 leoni in Furiani. Bon hè vera, ci seranu assai Footix chì veranu solu per vede ghjucà à Zlatan, chì ùn mughjeranu micca, o chì mughjeranu "assis !" quandu a ghjente s'arrizza. Ma s'ella hè per fà cusì, pigliatevi piuttostu un abunamentu à BeInsport. Costa menu caru. 
3. Quale hè Zlatan ? « Bastia ? Connais pas » hà dichjaratu Ibrahimovic  à a stampa. Eccu una ragione supplementaria per fà sente a vostra voce sabbatu. 
4. Perchè tuttu u mondu si caca à dossu... Tuttu u mondu aspetta una chjiba, quattru o cinque à zeru... o di più. L'hà detta ancu Hantz : « On prend trois buts à Rennes, trois chez nous devant Saint-Etienne, cinq contre Arles et encore trois à Evian. Donc en toute logique, on peut en prendre entre trois et dix contre Paris ». È s'è no ci cridiamu appena, nò ? 
5. Perchè Zlatan ùn Zlattanerà micca. À i Guignols, Ibrahimovic dice ch'ellu hà da "zlattanà à Bastia", da vede a videò quì. È sì Zlatan si facia Cahuzacchizà, Choplinà o ancu Gillecionizà ? 
6. Perchè u PSG ùn hè micca futbol pupulare. Contr'à i miliardi artifiziali di i Qatari, i càtari bastiacci ùn pesanu tantu. Ma in u futbol, a lògica ùn esiste micca. 
7. Perchè saria ora chì Furiani torni à diventà Furiani. A forza di Furiani, era chì in casa, Bastia ùn avia paura di nimu, è tuttu paria pussibule. È sì stu spiritu è sta rabbia eranu di ritornu contr'à u PSG ? À u publicu è à i ghjucatori di movesi appena di più chè contr'à St Etienne ! 
8. Perchè l'ACA hà riesciutu à fà 0-0 contr'à elli in casa. È sì i dui clubs corsi diventavanu a "bestia nera" di i parigini quist'annu ? 
9. Perchè i ghjucadori è u pùblicu ùn anu micca u dirittu d'abbandunà. A partita ùn hè ancu principiata chì tuttu u mondu si vede digià perde. Ci sò sopr'à tuttu i pattoni chì si perdenu ! 
10. Perchè sì u Sporting perde, avemu da avè l'aria conni.
    </p>
   </div>
  </body>
 </text>
</TEI>
