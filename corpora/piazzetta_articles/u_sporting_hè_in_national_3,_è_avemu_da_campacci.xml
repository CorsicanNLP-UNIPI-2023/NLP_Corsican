<TEI>
 <teiHeader>
  <fileDesc>
   <titleStmt>
    <title>
     U Sporting hè in National 3, è avemu da campacci
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-Sporting-he-in-National-3-e-avemu-da-campacci_a2617.html"/>
     <date>
      Tue, 29 Aug 2017 17:45:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U Sporting hè in National 3, è avemu da campacci
   </head>
   <div type="excerpt">
    <p>
     Falà direttamente da a prima à a quinta divisione hè ùn affare chì ùn s'era mai vista in a storia di u futbol francese. Ma piuttostu ch'è d'entre in depressione nera, eccu perchè ci hè di chè ralegrassi.
    </p>
   </div>
   <div type="content">
    <p>
     Perchè penseremu à altri affari u sabatu sera ! 
U Sporting ghjucherà dunque a dumenica u dopu meziornu. Cacciate puru à beIN Sports è Canal+, quist'annu hè à u multiplex di RCFM ch'è vo serete abunatu. In quant'à u sabatu sera, prufittatene per cullà in paese, cantà, sunà o amparà un strumentu di musica, leghje o lanciassi in u militantisimu assuciativu. 
È perchè micca ?
    </p>
    <p>
     Perchè hè megliu di riparte da zeru
Chì s'hè veramente passatu à u Sporting ? À quantu colla u muntame di e debite di u club ? Di quantu serà u chjodu messu à l'intraprese ?
    </p>
    <p>
     L'ultime stagione di u Sporting sò state un viacruci. Claude Makelele, Djibril Cissé, Brandao, Apodi, Lindsay Rose, "y a pas d'attaquants sur le marché", cuntestazione di i sustenidori, lite in tribune, stadiu chì si viota, investiscidori di u Paraguay... 
Quand'ellu hè cusì, hè forse megliu di riparte da zeru.
    </p>
    <p>
     Perchè ci vole à fà cunfidenza à i giovani
Avà, tocca à elli di scrive una pagina di a storia di u Sporting.
    </p>
    <p>
     Principia u scontru ! #SCBFCBB pic.twitter.com/0Ls4VgQWW3
— SC Bastia (@SCBastia) 26 août 2017
    </p>
    <p>
     10 derbies 
In u gruppu di u Sporting, ci hè : 
U Gallia Lucciana  U FB Isula Rossa  A riserva di l'ACA  A riserva di u FC Bastia Borgu  L'Etoile Filtante Bastiaise 
Ci serà dunque dece "derbies" in a stagione. Hà da esse stranu di spiazzassi in i stadii François Monti di Biguglia è Paul Antoniotti di U Borgu. A ricullata passa per quì !
    </p>
    <p>
     Perchè i sustenidori ci seranu
4.500 "socios" (à u 29 d'agostu) pronti à seguità u Sporting, puru in quinta divisione. Quantu clubs di u campiunatu di Francia sò capaci di fà quessa ? 
Ritrattu : Alta Frequenza
    </p>
    <p>
     Perchè poi diventà azziunariu di u Sporting
Entre in u capitale di u club ? U sonniu di tanti sustenidori hè oramai pussibule.
    </p>
    <p>
     pic.twitter.com/CtOiKUqixk
— S.E.C.B. (@Populuturchinu) 27 août 2017
    </p>
    <p>
     Ghjucà contr'à Gémenos, Aubagne, Endoume...
Tantu, st'ultimi anni, Furiani ùn facia mancu più u pienu pè l'OM è Monaco...
    </p>
    <p>
     ⚽⚽ Retrouvez le calendrier du @SCBastia pour la saison à venir en National 3 !Pour le télécharger: https://t.co/9NpKCCoITE#teamoscaro pic.twitter.com/TXOd5gumuI
— Team Oscaro (@TeamOscaro) 25 août 2017
    </p>
    <p>
     Per scopre stadii mitichi
Quì, u stadiu Francis Di Giovanni, induve riceve u club di l'US Endoume. 
È da quì à parechji anni ne parlerete sempre.
    </p>
    <p>
     Per u piacè di dì "et vous étiez où quand on était en National 3" ?
Quandu u Sporting serà turnatu à diventà un club di L1 è chì Furiani serà pienu, è cun piacè ch'è vo mughjerete quelli chì ùn c'eranu micca in N3.
    </p>
    <p>
     Perchè "a nostra passione ùn cunnosce divisiò"
È hè vera. Ci semu campati in "National" cun Mathieu Robail, David Suarez, Gaël Angoula è Salim Moizini. 
Arricurdatevi di u but d'Idrissa Sylla à l'utlima segonda contr'à Créteil. 
Allora perchè micca in N3 ?
    </p>
    <p>
     Perchè ùn avemu più nunda à fà in stu mondu fragicu di u foot business
Ùn ci hè nunda da aspettà da stu mondu induve u soldu hè rè è ch'ellu arruvina tuttu. Bastia hà pigliatu a falata in listessu tempu chì Neymar ghjunghjia à u PSG, cum'è un sìmbulu...
    </p>
    <p>
     Perchè u Sporting ùn hà auvutu bisognu nè di Thiriez, nè d'Aulas, nè di Ménès per smarrisce...
Avemu passatu e nostre dumenicate à ughjulà contr'à l'arbitri, a LFP, a DNCG, Thiriez, Ménès, Barbier, Téléfoot, Aulas, Canal+, L'Equipe è ancu Thierry Roland. 
In fine di contu, u Sporting ùn hà avutu bisognu di nimu per distrugesi. Invece di circà e scuse in altrò, è sopr'à tuttu in Parigi, forse chì u fiascu di Sporting ci aiuterà à apre l'ochji nant'à d'altri danni chì toccanu a Corsica...
    </p>
    <p>
     Per fà cum'è a Fiorentina ?
Fiurenza, estate 2002. U club miticu di a Fiorentina hè sbaiuccatu è hè custrettu à a bancarotta. Perde tuttu : u so nomi, i so culori, i so trufei. Hè morta a Fiorentina, nasce a "Florentia Viola" chì hà u dirittu di ghjucà u campiunatu di serie C2, sia a quarta divisione.
    </p>
    <p>
     In Fiurenza c'eranu 20.000 persone à ogni partita, è à ogni partita fora di casa eranu 5.000 tifosi à fà u spiazzamentu. Ma a stagione ùn hè stata semplice. Spiega l'intrenore Alberto Cavasin à So Foot : 
"les adversaires jouent le match de leur vie et y pensent une semaine complète. C'était souvent des victoires 1-0 et des matchs à couteaux tirés. On aurait dit qu'on jouait une finale de Champions League tous les dimanches. Certes, on avait le meilleur effectif, mais il fallait tout donner." 
È sò stati 40.000 à festighjà a cullata in serie C1 in fine di stagione contr'à Savona :
    </p>
   </div>
  </body>
 </text>
</TEI>
