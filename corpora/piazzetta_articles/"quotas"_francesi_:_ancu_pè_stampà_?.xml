<TEI>
 <teiHeader>
  <fileDesc>
   <titleStmt>
    <title>
     "Quotas" francesi : ancu pè stampà ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Quotas-francesi-ancu-pe-stampa_a1093.html"/>
     <date>
      Wed, 04 May 2011 16:30:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    "Quotas" francesi : ancu pè stampà ?
   </head>
   <div type="excerpt">
    <p>
     "Donna, 55 anni, à mezu à una mansa di Corsi, cerca un francese". U cumunutarisimu si stalla in Corsica, ancu pè l'amore è pè stampà. Eccu l'annunziu chì si pò leghje in u Corse-Hebdo.
    </p>
   </div>
   <div type="content">
    <p>
     Tenitevi bè, ùn hè mancu una magagna. L'annunziu si pò leghje nant'à u situ di Corse-Hebdo (utilizate u mutore di ricerca pè ritruvallu). 
Après mûre réflexion, je me lance, femme 55 ans souhaite trouver bonheur amour humour complicité rassemblant les mêmes critères, toi continental ou ayant vécu sur le continent rejoins-moi. 
Stupendu, nò ? Dopu à u schjaffu di sta strana dumanda, circhemu à riflette. Cumu interpretà st'annunziu ? 
Serà forse a nascita d'un cumunutarisimu francese in Corsica : quelli chì ghjunghjenu in Corsica ricusanu l'integrazione, disprezzanu quelli chì sò quì, è volenu ritruvassi trà d'elli ? 
Ma sta povera donna, sola è addisperata, serà cusì gattiva per chì i Corsi ùn volinu micca d'ella ? 
Dopu à a messa in piazza di "quotas" à FFF, i Francesi n'anu bisognu ancu pè fà l'amore ? 
Tante dumande senza risposta. Una cosa hè sigura, ci hè qualcosa ch'ùn và micca in stu paese...
    </p>
   </div>
  </body>
 </text>
</TEI>
