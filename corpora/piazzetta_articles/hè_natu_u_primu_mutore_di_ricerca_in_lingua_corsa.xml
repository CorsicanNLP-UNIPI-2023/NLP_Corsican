<TEI>
 <teiHeader>
  <fileDesc>
   <titleStmt>
    <title>
     Hè natu u primu mutore di ricerca in lingua corsa
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/He-natu-u-primu-mutore-di-ricerca-in-lingua-corsa_a2250.html"/>
     <date>
      Wed, 26 Aug 2015 15:19:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Hè natu u primu mutore di ricerca in lingua corsa
   </head>
   <div type="excerpt">
    <p>
     Innò, ùn ci hè micca ch'è Google. U mutore di ricerca Qwant prupone una via differente : u rispettu di a vita privata è una versione in... lingua corsa.
    </p>
   </div>
   <div type="content">
    <p>
     Forse saria ora di sorte da u "tuttu-Google" (più di 90% di e ricerche in Auropa). U mutore di ricerca Qwant si presenta cum'è un'alternativa. 
Apparagunatu à u gigante americanu, ùn hè nunda. Ma prupone un'altra via, differente. 
À u mumentu induve si parla assai di rispettu di a vita privata, di "big data", chì ùn si sà troppu ciò chì i "dati persunali" diventanu (chì facenu Apple, Facebook è Google di tuttu ciò ch'elli sanu nant'à voi ?), i rispunsèvuli di Qwant si piazzanu in u campu di u rispettu di a vita privata : 
Da leghje : Jean Manuel Rozan : "Qwant refuse de tracer les internautes"
    </p>
    <p>
     In più di l'èttica, Qwant prupone una versione... tutta in corsu di u so mutore di ricerca :
    </p>
    <p>
     Dop'à a traduzzione cullaburativa di Facebook st'inguernu (ma chì ùn hè compia...), eccu dunque un'altra intrapresa chì s'hè messa à parlà corsu (bon d'accordu u direttore generale, Eric Leandri, hè corsu). 
Allora perchè micca pruvà à Qwant ? 
Sò i picculi ghjargali chì facenu i fiumi...
    </p>
   </div>
  </body>
 </text>
</TEI>
