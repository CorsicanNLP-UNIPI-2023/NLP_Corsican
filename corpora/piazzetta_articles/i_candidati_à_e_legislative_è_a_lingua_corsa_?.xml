<TEI>
 <teiHeader>
  <fileDesc>
   <titleStmt>
    <title>
     I candidati à e legislative è a lingua corsa ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/I-candidati-a-e-legislative-e-a-lingua-corsa_a1356.html"/>
     <date>
      Mon, 04 Jun 2012 23:12:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       LEGISLATIVE-2012
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    I candidati à e legislative è a lingua corsa ?
   </head>
   <div type="excerpt">
    <p>
     L'associu di l'insignanti di/in lingua corsa hà dumandatu à i candidati à e legislative a so pusizione nant'à a lingua corsa. Aspettemu e risposte !
    </p>
   </div>
   <div type="content">
    <p>
     Cù un cummunicatu di stampa è nant'à u so situ internet, l'AILCC (Associu di l'insignanti di/in lingua corsa) pone cinque dumande à i candidati à l'elezzione legislative : 
1/ Site à favore di a coofizialità ? 
2/ Site per l'appiicazione intera è sana di u prugettu purtatu da a CTC (foglia di rotta, pruposta di statutu per a cuufizialità, travagliu di a cummissione di e lege...) ? 
3/ Ch'o sinnò, site per a generalizazione di e filiere bislingue in i stabilimenti sculari ? Tandu chì mezi cuntate di mette in motu da tuccà st’ogettivu ? 
4/ Sè vo site elettu à l'Assemblea Naziunale, v'impignerete per un' azzione à prò di a lingua corsa, circhendu soprattuttu à fà mudificà -o ancu supprime- l'articulu 2 di a custituzione ? 
5/ Site prontu à zifrà a Cartula di e Lingue minuritarie à u so gradu u più altu ? 
Ci vole à sapè chì ancu si i prugressi sò stati fatti, u sistema attuale ùn cunvene micca. Nè pè l'insignamentu di a lingua corsa, nè pè l'insignamentu bislingu. Bisogna à andà più luntanu s'è no vulemu salvà a nostra lingua (immersione ? coofizialità ? obligazione di l'insignamentu ?). 
Rispunderanu ? Metteremu e risposte quì.
    </p>
   </div>
  </body>
 </text>
</TEI>
