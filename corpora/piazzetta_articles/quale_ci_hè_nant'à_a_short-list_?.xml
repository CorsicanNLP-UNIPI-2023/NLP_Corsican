<TEI>
 <teiHeader>
  <fileDesc>
   <titleStmt>
    <title>
     Quale ci hè nant'à a short-list ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Quale-ci-he-nant-a-a-short-list_a2015.html"/>
     <date>
      Tue, 04 Nov 2014 09:22:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Quale ci hè nant'à a short-list ?
   </head>
   <div type="excerpt">
    <p>
     U presidente di u Sporting l'hà detta : "on a une short-list de 3 noms pour remplacer Makelele". Ma quale sò ?
    </p>
   </div>
   <div type="content">
    <p>
     A Corsica si passiuneghja di più pè a famosa "short-list" di i dirigenti di u Sporting ch'è pè i dibattiti nant'à u Padduc, hè cusì. Pierre-Marie Geronimi l'hà detta : : "on a une short-list de 3 noms pour remplacer Makelele". 
Hantz nò.  L'hà detta à Canal+ : "Je suis parti en juin dernier. Les dirigeants souhaitaient me prolonger d'un an en janvier, mais ils n'ont pas accédé à mes demandes. Mon avenir est ailleurs". 
Frédéric Antonetti ?  Hè quellu chì una magiurità di sustenidori volenu vede in Bastia. Hè azezu è mughja cum'ellu ci vole per scuzzulà sta squadra di lonzi.
    </p>
    <p>
     Francis Gillot  A voce dice ch'ellu seria unu di i preferiti. Sin'à pocu era cunsideratu cum'è unu di i più boni di L1. Ma in Bordeaux si dice u male d'ellu, ch'ellu hà viutatu u stadiu, ch'ellu hè defensivu. Ellu si ne difende : "J’ai été défoncé. On a dit que j’étais dépressif, un entraîneur défensif, que je n’aimais pas la Coupe d’Europe… Une vraie campagne de démolition menée par quatre ou cinq mecs pour me remplacer par un copain ou parce qu’ils sont payés pour fracasser". 
Baup, Jean Fernandez, Anigo...  In n'importa chì club, quandu un intrenore hè lampatu fora, si parla spessu di questi quì. Bon. 
Raymond Domenech  A so qualità hè ch'ellu hà riesciutu à ridiculizà l'Equipe de France à u livellu pianetariu. Avà hè odiatu in ogni locu in Francia. Nunda ch'è per quessa, rispettu. Ma bon. 
I Corsi : Pantaloni, Cavalli, Gentili  Alain Orsoni vole à Pantaloni in Aiacciu. Ma hè digià un bellu pastizzu per fallu vene à l'ACA, postu ch'ellu hè sott'à cuntrattu cun Tours. L'altri sò di più appreziati da l'altra parte di Vizzavona. Ma u populu corsu ùn hà dimustratu ch'ellu era unitu cù l'affare di a bandera ? (hum...) 
Jacques Santini  Bon què hè ghjustu per fà ride. 
Yvon Pouliquen  Cunnosce pè u Sporting. L'hà battutu in finale di cuppa di Francia 2002 cun Lorient. È un ghjornu ch'ellu si facia magagnà in Furiani ("o Pouliquen o gaulois !") si gira versu a tribuna nord è lampa : "mais arrêtez, ça fait 30 ans qu'j'entends ça ! Chuis Breton moi !"Almenu, cunnosce a mentalità di Bastia. 
Philippe Troussier  Quellu chì si face chjamà "le sorcier blanc" hà intrenatu in parechji lochi di u terzu mondu. Allora perchè micca in Corsica ?
    </p>
    <p>
     Adolphe Ogouyon  Hè u nostru preferitu. St'intrenore cerca u travagliu è hà i so diplomi. Ma i dirigenti ci steranu à sente ?
    </p>
   </div>
  </body>
 </text>
</TEI>
