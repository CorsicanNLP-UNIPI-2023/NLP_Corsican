<TEI>
 <teiHeader>
  <fileDesc>
   <titleStmt>
    <title>
     A prima fiera di a pulenda à l'hypermercatu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-prima-fiera-di-a-pulenda-a-l-hypermercatu_a2497.html"/>
     <date>
      Thu, 15 Dec 2016 10:23:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A prima fiera di a pulenda à l'hypermercatu
   </head>
   <div type="excerpt">
    <p>
     Hè nata a prima fiera di a pulenda di l'hypermercatu è pò trimà a fiera di Bucugnà ! Un lettore ci manda sti ritratti pigliati in u circondu bastiacciu.
    </p>
   </div>
   <div type="content">
    <p>
     Tuttu ognunu cunnosce a fiera di castagna di Bucugnà organizata dapoi più di trenta anni è successu tremendu. U merre Achille Martinetti ci spiega ch'elli ci sò 30.000 persone in trè ghjorni. 
Ma a sucetà di cunsumu ricupereghja tuttu. Avà hè ancu organizata una settimana di a pulenda in un hypermercatu di u circondu di Bastia. 
Un lettore ci hà mandatu sti ritratti :
    </p>
    <p>
     Iè iè, si trova pulenda in scatulette. Bon ùn avemu micca pruvatu, ma perchè micca ? 
Aspettendu u primu "Pulenda 30" chì vi porta in casa a vostra pulenda in menu di trenta minuti (cun ove, brocciu, figatellu o ketchup s'ella vi garba), vi preghemu una bona pulenda di Natale è Capu d'annu à tutti.
    </p>
    <p>
     Ma l'infurmazione pessima hè chì per avà farina pisticcina ci n'hè sempre pocu. Carine Franchi di u Groupement Régional des Producteurs et Transformateurs de Châtaignes et Marrons de Corse spiega à Corse-Matin chì a battaglia contr'à u cynips ùn hè ancu à vince. Ci sò state 110 tone di farina AOC in u 2010... è 39 tone in u 2015. 
Ùn ci semu ancu.
    </p>
   </div>
  </body>
 </text>
</TEI>
