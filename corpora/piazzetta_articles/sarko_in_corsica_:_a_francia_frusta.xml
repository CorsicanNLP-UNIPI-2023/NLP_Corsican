<TEI>
 <teiHeader>
  <fileDesc>
   <titleStmt>
    <title>
     Sarko in Corsica : A Francia frusta
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Sarko-in-Corsica-A-Francia-frusta_a1321.html"/>
     <date>
      Fri, 13 Apr 2012 18:15:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       PRESIDENZIALI-2012
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Sarko in Corsica : A Francia frusta
   </head>
   <div type="excerpt">
    <p>
     In campagna in Aiacciu, Nicolas Sarkozy ùn avia nunda à dì.
    </p>
   </div>
   <div type="content">
    <p>
     Stu venneri 13 era dunque a ghjurnataccia corsa di Sarkozy. 
L'affari eranu cumminciati male. In prefettura, hà dichjaratu vulè attaccassi à l'arme in Corsica. Per ellu, u prublema hè "la détention d'armes légales trop nombreuses"." (leghje in Corse-Matin). 
Ma ùn hà micca parlatu di "permis de construire illégaux trop nombreux". Peccatu. 
U prublema di a viulenza in Corsica ùn vene micca da u grande banditisimu, a droga, u sbiancamentu di soldi di e maffie o a speculazione immubiliare. Nò, vene da l'arme. 
Nanzu, avia dettu à Corse-Matin chì "Ce qui s’est passé en Corse dans les quinze derniers jours n’est pas tolérable". Ch'hà fattu allora dapoi 10 anni (era ministru di l'internu in u 2002) per fà piantà sta viulenza ? 
In principiu di u so meeting in Aiacciu, hà cumminciatu per allisciacci u pelu "Je n'oublie pas que 2 de mes fils ont du sang corse" è "je ne viens pas ici faire le pinsoute ou le touriste" (sic). Bon, è dopu ? 
A cacciata !  "Ici, on est pas dans un paradis qui se vend. Ici, rien est à vendre". Heu... serà forse una risposta à a nosta videò Corsica à vende ? 
Viulenza ?  "Depuis 10 ans, des efforts considérables ont été mis en oeuvre pour lutter contre ce fléau qu'est la violence". A più bella : "En 2002, à mon arrivée au ministère de l’intérieur, j'ai trouvé une Corse minée par la violence". 
Hè vera, 10 anni è 50.000 permessi di custruisce più tardi, a situazione s'hè veramente megliurata in Corsica. U grande banditisimu ùn hè mai statu cusì bè. 
Speculazione immubiliara ?  "Lorsqu'on s’aperçoit qu'un terrain non constructible est vendu au prix d'un terrain constructible, on est en droit de se poser des questions".  À ringraziatti, ùn ci n'eramu micca avvisti. Si pone a dumanda, ma ùn ci porta nisuna risposta. 
Saisonniers  Un puntellu di u so prugramma hè... a stallazione di i saisonniers ! L'hà detta : "Je suis d'accord sur le principe d'un CDI pour les travailleurs saisonniers employés en Corse." Cusì, ci ferà ancu di più ghjunghjiticci in a miseria ind'è noi. Bravu ! 
Identità ?  "C'est l'uniformité qui crée des tensions pour la République. Oui, l’identité corse existe au sein de notre République (...) Il y a une identité corse qui sera reconnue à l'intérieur de l'identité française. Voilà mon message aux Corses !" 
Iè... È allora ? È dopu ? Nisuna pruposta, fora di cantà u Diu vi Salvi è di mette l'autocollant nant'à a vittura, ci vole à crede chì l'UMP ùn hà nunda à dicci. 
Lingua corsa ?  "J’ai la conviction que la spécificité de la Corse tient notamment à sa langue. La langue corse, c’est un patrimoine vivant" Ma di siguru : "Le corse ne pourra jamais remplacer le français dans les textes officiels et aux guichets publics." Nimu dumanda quessa, mancu i naziunalisti i più accaniti. 
Ùn avia dunque NUNDA à dicci nant'à a lingua corsa. Nunda nant'à a cuuficialità o a ratificazione di a cartula di e lingue minuritarie. 
Insignamentu ?  "L’Éducation nationale est très engagée dans l’enseignement du corse. Il faut aller plus loin et créer une agrégation de corse" 
È dopu ? Ùn hè micca a creazione d'una agreg chì hà da salvà a nostra lingua. Più chè magru cum'è pruposta... 
Mudificazione istituziunale ?  Cum'è Hollande, cum'è Bayrou : "pas de modification constitutionnelle mais la porte n'est pas fermée". Dunque nunda à dì. 
Diu vi salvi Regina ?  Ùn l'hà nè cantatu, nè statu à sente, nè fischjatu. Uff ! Per sta volta, semu salvi... 
Un discorsu particularmente viotu dunque. Paria ancu preparatu à l'infuria è ùn ci hè stata nisuna surpresa. Ma chì pò fà ? Un sundagiu OpinionWay pè Corse-Matin li dà 32% di voti à u primu giru in Corsica. Serà ch'ellu cunvene à parechji Corsi.
    </p>
   </div>
  </body>
 </text>
</TEI>
