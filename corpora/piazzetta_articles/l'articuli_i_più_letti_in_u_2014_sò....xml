<TEI>
 <teiHeader>
  <fileDesc>
   <titleStmt>
    <title>
     L'articuli i più letti in u 2014 sò...
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/L-articuli-i-piu-letti-in-u-2014-so_a2107.html"/>
     <date>
      Fri, 02 Jan 2015 12:10:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    L'articuli i più letti in u 2014 sò...
   </head>
   <div type="content">
    <p>
     1. U zappingu
È sì a nostra tv parlava corsu ? ci dumandavamu di maghju. Avemu fattu stu filmettu per a manifestazione di Parlemu Corsu, in Aiacciu. Hè stata cusì l'articulu u più vistu di l'annu.
    </p>
    <p>
     2. Caroline Bartoli
L'altru grande successu di l'annu hè stata l'intervista di Jean-Vitus è di Caroline Bartoli. Peccatu chì a povera Carulina ùn appia tenutu a merria è lampatu fora u maritu per vindicassi.
    </p>
    <p>
     3. Nabilla
Nabilla s'hè vista in ogni locu in u 2014. Ancu nant'à A Piazzetta, quand'ella hà dettu ch'ella era corsa. Prumessa, a lasceremu in pace in u 2015.
    </p>
    <p>
     4. Adèle Exarchopoulos chì trova ch'ellu ci hè troppu Francesi l'estate
L'attrice Adèle Exarchopoulos (La Rafle, La vie d'Adèle) hà dettu chì in Corsica l'estate, ci hè troppu Francesi. L'avemu prupostu di falli scopre u Boziu di dicembre. Per avà ùn avemu risposta.
    </p>
    <p>
     5. #ParlecommeRiolacci
A frasa di a campagna in Bastia : "le simeonisme prend sa source dans la collaboration avec l'Italie mussolinienne". 24 ore dopu, 2000 tweets...
    </p>
    <p>
     6. U certificatu medicale per ùn avè corsu
U ritrattu circulava nant'à Facebook, è avemu cacciatu i nomi nant'à sta dispensa di corsi di Lingua è cultura corsa. Si n'hè parlatu assai. 
Ma u fondu di prublema hè u listessu dapoi anni è anni : cumu sorte da l'uzziunalità di a lingua corsa ? S'ellu si dà a scelta, cumu vulete chì i sculari ricusinu d'avè trè ore in menu in u so spartitempu digià carcu ?
    </p>
    <p>
     7. Le Pen 
Trent'anni fà, Jean-Marie Le Pen dicia di i naziunalisti corsi : "c'est la trique qu'il faut à ces gens-là !" Dapoi, u FN hà "regiunalizatu" u so discorsu, ma u fondu ùn hè cambiatu. A Corsica appartene à i Francesi, è ùn vole cappià.
    </p>
    <p>
     8. U test "site un veru Corsu ?"
Per fallu, si passa quì.
    </p>
    <p>
     9. I nomi di lochi di l'innundazioni
Si chjama l'empiifondu, a fiumara, a piena o l'innondazioni. Si perde a memoria di i lochi, è purtantu i nomi di lochi ci dicianu ch'ellu ùn ci vulia à custruisce custì. Hè ciò ch'elli ci dicenu i nomi di lochi...
    </p>
    <p>
     10. A lingua corsa ricunnisciuta da Facebook
A Francia ùn vole micca. Mark Zuckerberg iè.
    </p>
    <p>
     11. A carta di a resistenza à i Kévin
Hè una carta di Le Monde. In u 1992, u nome u più datu in Francia hè Kévin. A Corsica resiste. Ma ùn hè micca una ragione per quelli chì si chjamanu Anthony di fà i macchi.
    </p>
    <p>
     12. U ghjocu di i pezzi di carta
Hè statu u grande ghjocu di u principiu di l'annata 2014. Ùn avemu micca pussutu metteli tutti chì n'avemu ricevutu assai, ma ci n'hè chì ci anu fattu veramente ride...
    </p>
    <p>
     13. Un scumpientu
Si ne trova sempre unu per vendeci n'importa chè. Sta volta hè una maglietta chì hà pruvucatu assai reazzioni. Ma viderete, truveremu peghju quist'annu chì vene.
    </p>
    <p>
     14. I Corsi ùn sustenenu micca l'Equipe de France
Per quale sò i Corsi à u mundiale ? Thomas Andrei, giurnalistu à So Foot, hà fattu a so inchiesta. Risultatu : 84% dicenu sustene un'altra squadra ch'è a Francia.
    </p>
    <p>
     15. U CRS
"Vous voulez jouer encore ?" Cunnacciu di l'annu 2014.
    </p>
    <p>
     16. Anne-Marie Natali
Ùn hè micca stata sustenuta da a diritta à l'elezzione senaturiale, allora a dice à RCFM : "il y aura des retours de manivelles". 
U prublema, hè chì qualsiasi l'etichetta pulitica, sò numerosi l'eletti à pensà cusì. Ùn a dicenu micca, ma Anne-Marie Natali, sì.
    </p>
    <p>
     17. A storia di a bandera corsa
L'affare detta di "a bandera", principiata una sera à l'Allianz Riviera di Nizza averà avutu un meritu : fà piglià cuscenza à certi chì d'Aiacciu à Bastia, hè listessu populu. È forse chì cusì, certi si sò dinù appena interessati à a storia. Quella di a vechja testa di moru principia luntanu à u Medievu, in Aragone...
    </p>
    <p>
     18. A tv realità, basta !
Ci sò quelli, numerosi, chì fideghjanu. Ci sò dinù quelli chì si n'inchietenu. È ci hè peghju : i patroni di discuteche chì facenu vene i candidati di st'emissioni per fà cunsumà quelli chì fideghjanu. 
D'ottobre, i studienti di a CGC anu riesciutu à fà passà cusì u so messagiu nant'à a rete. 
Di lugliu, speravamu chì certi ferminu bluccati in Marseglia. 
Surpresa, sti dui articuli anu avutu un certu successu. Un bon segnu ?
    </p>
    <p>
     19. L'effettu Streisand di Georges Mela
"Bétonnage : pourquoi l'état laisse faire" era intitulatu cusì u filmu di Canal+. U merre di Portivechju hà purtatu una lagnanza in ghjustizia contr'à ellu. Risultatu : u buzz... Ecculu quì.
    </p>
   </div>
  </body>
 </text>
</TEI>
