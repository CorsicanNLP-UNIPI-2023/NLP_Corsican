<TEI>
 <teiHeader>
  <fileDesc>
   <titleStmt>
    <title>
     Fate a musica, micca u sport
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Fate-a-musica-micca-u-sport_a1569.html"/>
     <date>
      Fri, 17 May 2013 10:11:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Fate a musica, micca u sport
   </head>
   <div type="excerpt">
    <p>
     Pè seduce una donna, hè megliu à esse musicante chè spurtivu. Hè stata dimustrata di manera scentifica.
    </p>
   </div>
   <div type="content">
    <p>
     Hè a crisa pè i spurtivi techji di muscu in vesta Millet. A ci hà detta u situ di Ouest-France 
Un circadore brittonu hà dimustratu chì e zitelle preferianu dà u so nùmeru di telleffunu à un omu cù una ghitarra chè à un omu cù un saccu di sport. 
U so studiu era semplice : un omu andava à parlà à zitelle in carrughju. À quandu avia una ghitarra, à quandu un saccu di sport, à quandu ùn avia nunda. 
Nant'à 300 donne, 31% anu datu u so numeru quand'ellu avia a ghitarra. 14% quand'ellu era "neutru". Solu 9% anu accettatu di dà u so teleffunu quand'ellu avia u saccu di sport. 
Spurtivi, avete dunque 91% di liccia di pigliassi un rastellu. Vale a pena di fà u footing tutte e sere è di piglià l'abbunamentu "à la salle" ! 
Un altru studiu di listessu tippu ci dice dinù chì musica ci vole à cunnosce. Un annu, avia pruvatu duie canzone cù e zitelle, una di Francis Cabrel, una di Vincent Delerm. A cunclusione hè ch'ellu hè megliu di sunnà "Je l'aime à mourir" (58% di bon risultati) chè "L'heure du thé" di Delerm (72% di rastelli, quantunque...). 
Per infurmazione, "L'heure du thé" hè què, è ùn hè micca una magagna. 
Disgraziatamente, studiu ùn parla micca di e canzone d'Hubert Tempête.
    </p>
   </div>
  </body>
 </text>
</TEI>
