<TEI>
 <teiHeader>
  <fileDesc>
   <titleStmt>
    <title>
     È voi, site Corsi ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/E-voi-site-Corsi_a1164.html"/>
     <date>
      Mon, 12 Sep 2011 19:29:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    È voi, site Corsi ?
   </head>
   <div type="excerpt">
    <p>
     "Et qui on est !" A fòrmula hè in bocca à tutti. Ci vole forse à vedeci ch'ellu ùn si sà più qual'è no semu è ch'ellu ci hè un prublema d'identità. Allora noi avemu pigliatu a dumanda à u primu gradu è circatu di rispondeci appughjendusi nant'à sciffri è statistiche. Eccu ciò ch'elli sò i Corsi in u 2011...
    </p>
   </div>
   <div type="content">
    <p>
     Sò poveri :  - 30 000 abitanti campanu in a precarità.  - I Restos du Cœur tuttu sò in pienu sviluppu : +20% di ripasti dati (a media naziunale hè di +12%). 
Sò futuri SDF ?  - A Corsica hè a terza regione a più ricca in termine di prezzi di l'immubiliare.  - Ci sò 33% di residenze segundarie (ma 60% è 70% in certi lochi di u liturale) allora chì a media naziunale hè di 10%. 
Ùn pruducenu nunda :  - A parte di pruduzzione lucale in a cunsumazione hè di menu di 20%. 
Sò cunsumatori :  - A prupurzione di supermercati è di grandes surfaces hè a più forte di Francia. 
Sò depressivi :  - Un Corsu nant'à quattru piglia antidepressori di manera regulare. 
Una sucetà di più inghjusta ch'è in altrò :  - 10% di e famiglie (ménages) e più ricche vincenu 7 volte u rivenutu di i 10% i più poveri, allora chì a media naziunale hè di 5,4%. 
Campanu à l'usu americanu :  - L'obesità di i 5-7 anni hè una di e più alte di Francia : tocca 23% di i zitelli (media francese 14%). 
Ùn anu micca cunfidenza in l'avvene :  - Zitelli, si ne face pocu : a natalità hè a più bassa di Francia.  - A Corsica hè a prima pè l'IVG : 22,5% contr'à una media di 14,5%. 
Sò vechji :  - Segonda regione a più vechja di Francia.  - À stu rìtimu, in 2040 un Corsu nant'à trè averà più di 65 anni. 
Si stìnzanu :  - A criminalità hè diventata più forte ch'è in Sicilia (19 assassinii in u 2009 pè 5 milioni d'abitanti). In Corsica avemu cuntatu 17 assassinii pè 300.000 abitanti. 
Sò ignuranti è senza diplomi :  - Solu 60% di i giovani trà 18 è 21 anni sò scularizati.  - Tenimu u record di Francia di giovani micca inseriti (nè impiegu, nè scularizati). 
Sò piaghjinchi :  - A pupulazione hè cuncentrata nant'à u liturale allora chì l'internu hè disertu. 
Sò rimpiazzati :  - A pupulazione cresce di manera forte, ma unicamente perchè a ghjente ci vene da fora : ogni ghjornu sò 13,5 persone chì ghjunghjenu. 
Ùn cunnoscenu più a so lingua :  - U corsu hè a quarta lingua parlata nant'à sta terra. 
Et qui on est ? Avà a sapete... 
Sciffri : INSEE, Corse-Matin, 24 Ore...
    </p>
   </div>
  </body>
 </text>
</TEI>
