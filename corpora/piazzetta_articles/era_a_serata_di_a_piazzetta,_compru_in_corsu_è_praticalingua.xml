<TEI>
 <teiHeader>
  <fileDesc>
   <titleStmt>
    <title>
     Era a serata di A Piazzetta, Compru in corsu è Praticalingua
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Era-a-serata-di-A-Piazzetta-Compru-in-corsu-e-Praticalingua_a2450.html"/>
     <date>
      Mon, 18 Jul 2016 16:37:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       GIURNALE
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Era a serata di A Piazzetta, Compru in corsu è Praticalingua
   </head>
   <div type="excerpt">
    <p>
     E trè strutture si sò assuciate per pruponevi una serata. Era in Patrimoniu, u 9 di lugliu scorsu. Hè l'occasione per noi di ringrazià tutti quelli chì sò venuti à passà un mumentu è chì ci anu aiutatu.
    </p>
   </div>
   <div type="content">
    <p>
     Praticalingua hà da prupone corsi di corsu è attività in immersione à partesi da a rientrata prussima in Bastia. 
Compru in corsu hè u primu annuariu di cummerci, artigiani è prufessione liberale cursòfuni. 
A Piazzetta, a cunniscite. 
U tempu d'una serata, vi vuliamu tutt'è trè vi vuliamu prupone una seratuccia per ritruvacci intornu à un bichjeru è appena di musica. 
Tanti ringrazi à tutti quelli chì sò venuti. Site voi chì ci date curagiu è fiatu. 
Tanti ringrazi à tutti quelli chì anu cantatu è sunatu è chì anu fattu di sta serata una riescita (saria troppu longa di citalli tutti...) 
Ringraziemu torna quelli chì ci anu aiutatu : a municipalità di Patrimoniu, a brasseria Pietra, l'acque di Zilia, Hély, l'associu culturale è spurtivu di Patrimoniu, Notte Nere, Les Nuits de la guitare, U Bartavin.
    </p>
   </div>
  </body>
 </text>
</TEI>
