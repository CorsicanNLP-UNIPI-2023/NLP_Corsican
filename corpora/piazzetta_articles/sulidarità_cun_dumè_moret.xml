<TEI>
 <teiHeader>
  <fileDesc>
   <titleStmt>
    <title>
     Sulidarità cun Dumè Moret
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Sulidarita-cun-Dume-Moret_a1482.html"/>
     <date>
      Wed, 16 Jan 2013 10:55:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Sulidarità cun Dumè Moret
   </head>
   <div type="excerpt">
    <p>
     Quand'ellu cummencia à nivà, tocca à un poveru giurnalistu d'andà à cummentà u tempacciu in u fretu. Sta volta, hè cascata nant'à Dumè Moret.
    </p>
   </div>
   <div type="content">
    <p>
     Avete rimarcatu ? Subbitu ch'ella cala a timperatura è ch'ella ghjunghje a prima nivata, ci avemu dirittu. 
À l'infurmazioni riprincipianu e "breaking news" è i "direct live from Vizzavona"... per dicci chì "l'inguernu hè ghjuntu", ch'ellu "face u fretu" è chì "ci hè a neve". 
Certe volte anu ancu un scoop : "a neve hè periculosa nant'à a strada, ci vole à fà pianu". 
Bon hè cusì, dapoi parechji anni hè a moda ind'è quelli chì fabricheghjanu l'infurmazioni à a televisiò. 
Tutti l'anni, tocca à un giurnalistu d'abuchjassi a periculosa strada di Vizzavona è di stà impalaficcatu in u fretu per dicci chì : "un nouvel épisode neigeux est attendu cette nuit, prudence donc sur les routes..." 
Quist'annu hè cascata nant'à Dumè Moret. Sustenitelu.
    </p>
   </div>
  </body>
 </text>
</TEI>
