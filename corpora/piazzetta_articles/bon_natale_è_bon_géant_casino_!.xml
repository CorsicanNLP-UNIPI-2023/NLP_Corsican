<TEI>
 <teiHeader>
  <fileDesc>
   <titleStmt>
    <title>
     Bon Natale è bon Géant Casino !
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Bon-Natale-e-bon-Geant-Casino-_a1229.html"/>
     <date>
      Sun, 18 Dec 2011 14:59:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Bon Natale è bon Géant Casino !
   </head>
   <div type="excerpt">
    <p>
     Natale hè a festa chì celebreghja a nascita di Ghjesù o chì celebreghja a santissima Carte Bleue ?
    </p>
   </div>
   <div type="content">
    <p>
     Ah, Natale ! A nascita di Ghjesù, un mumentu di spartera, una festa famigliale induve tutta a famiglia si ritrova pè sparte un mumentucciu di generosità, di pace è d'amore. 
Chì piacè stu famosu "spiritu di Natale" ! St'ambianza particulare ch'ellu si ritrova in l'aria... 
Ah ! Natale ! A corsa à i rigali fràcichi ch'ellu ci vole à fà à tutti i patti, a coda à e casce, a panicca in i centri cummerciali, i cazzotti chì partenu per una piazza di parking, e spese à buzeffu : i francesi anu da spende una media di 484 € pè Natale mentre chì Victoria Beckham hà cumpratu pè 40 000 € di decurazioni... 
Ah, Natale... A Carte Bleue chì scalda, a ghjente azeza in i magazini chì punta, mughja, si lagna, i zitelli chì pienghjenu perchè ùn averanu micca a Playstaicheun... 
Ah, Natale, i so "crédits de Noël" per pudè fà i rigali, tichjassi, è per manghjà paste è jambon u restu di l'annu... Chì piacè d'indebitassi per un écran plat ! 
Ah ! Natale, i falsi Pappà Noël mal fatti in carrughju chì spaventeghjanu i zitelli per falli pagà 5€ u ritrattu, a tratichjina organizata, a dinde aux marrons è a bûche glacée ch'ellu ci vole à finisce à tutti i patti, nanzu à u Mon Chéri cù un bichjeru di Mousseux chì v'hà da arrigà u vòmitu. 
Bon caddie pienu à tutti !
    </p>
   </div>
  </body>
 </text>
</TEI>
