<TEI>
 <teiHeader>
  <fileDesc>
   <titleStmt>
    <title>
     Chì ci hè di novu à a legione ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Chi-ci-he-di-novu-a-a-legione_a1555.html"/>
     <date>
      Fri, 03 May 2013 01:33:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Chì ci hè di novu à a legione ?
   </head>
   <div type="excerpt">
    <p>
     Vulete sapè ciò chì si passa in l'armata ? Cumu stanu i legiunari ? Ciò chì l'adjudant-chef Legorju hà manghjatu à meziornu ? Leghjite Corse-Matin. Era a settimana scema di i Bidasses in Corsica.
    </p>
   </div>
   <div type="content">
    <p>
     A sapiate chì Bernard Tapie era passiunatu di "La 7ème compagnie" ? O forse serà Roger Antech ? 
Dapoi una settimana, ùn si passa un ghjornu senza chì Corse-Matin fessi un articulu nant'à a legione. È s'ella ùn hè a legione, hè l'armata. 
Avemu fattu u contu : 
27 aprile, pagine di Corti : "Célébration du 150ème anniversaire de la bataille de Camerone" (simu cuntenti per elli)  28 aprile, pagine di Corti : intervista di u giovanu colonel Mougin, anzianu capimachja di a legione di Corti è ardente difensore di l'università di Corsica : "la légion reste ma deuxième famille".  29 aprile, pagine di Calvi : "150 ans plus tard, le mythe de Camerone perdure" (è dalli)  30 aprile, pagine di Sartè : una pagina sana di prumuzione pè l'armata "les jeunes à la découverte de l'armée de l'air" (anu avutu a scelta ?). Ma ferma una piccula piazza pè a cultura postu ch'elli si vedenu canta i picculi suldati chì parteranu forse à fassi splusà in Afganistanu cù stu cummentu : "au moment d'interpréter la Marseillaise, sérieux de rigueur".  1u di maghju : ancu di grazia, ùn si travaglia micca...  2 di maghju : ripresa in fanfara cùn stu tìtulu originale : "Le 2ème Rep fête les 150 ans de Camerone" (casu mai n'avete ancu capitu). 
Parechje dumande si ponenu à noi dop'à sta settimana di frenesia militare :  - I giurnalisti di Corse-Matin sò à stu puntu militaristi ?  - O forse serà Roger Antech chì si disceta a matina à u sonu di "Tiens voilà du boudin" è dopu si fideghja u DVD à u ralentì di La légion saute sur Kolwezi ?  - Averemu un ghjornu un drapeau français è un képi cù u supplementu di u venneri ?  - In un epica di viulenza sfrenata, chì pensà di sta dimustrazione di forza, di garde à vous, di sfilati militari, di mitragliose belle luccicante è mustrate cun orgogliu ? 
Ma quessa a viulenza hè viulenza chic. Hè viulenza autorizata. 
O sinnò, è s'ellu si parlava appena in stu giurnale di cultura, di storia, di literatura, d'archeologia, d'ambiu, di paesi, d'iniziative pusitive di a ghjente di stu populu, chì forse ne ponu parlà in bè ? Iè, ci n'hè sempre appena. O sinnò l'archeologhi di u futuru risicheghjanu di pensà, leghjendu à Corse-Matin, chè no eramu un populu di legiunari. 
Pè un articulu in lingua corsa in Corse-Matin è pè i nomi di lochi scritti di manera curretta, aspettemu sempre. Ùn face chè quarant'anni chè no l'aspettemu. 
Bon, di manera più seria, i giurnalisti anu l'ordine di fà a prumuzione di l'armata cusì ?
    </p>
    <p>
     27 aprile : legione
    </p>
    <p>
     28 aprile : legione old school
    </p>
    <p>
     29 aprile : legione
    </p>
    <p>
     30 aprile : armata
    </p>
    <p>
     2 maghju : legione
    </p>
    <p>
     "On a pas le même treillis mais on a pas la même passion"
    </p>
    <p>
     In quant'à l'episodiu di i pastori Saveriu è Pasquinu Ruggieri di Bustanicu assassinati da un legiunariu disertore in u 1976, ùn ci vole micca à parlane.
    </p>
   </div>
  </body>
 </text>
</TEI>
