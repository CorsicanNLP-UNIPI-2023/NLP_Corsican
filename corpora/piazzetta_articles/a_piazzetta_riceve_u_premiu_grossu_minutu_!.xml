<TEI>
 <teiHeader>
  <fileDesc>
   <titleStmt>
    <title>
     A Piazzetta riceve u premiu Grossu Minutu !
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-Piazzetta-riceve-u-premiu-Grossu-Minutu-_a1611.html"/>
     <date>
      Fri, 16 Aug 2013 13:07:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       GIURNALE
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A Piazzetta riceve u premiu Grossu Minutu !
   </head>
   <div type="excerpt">
    <p>
     Tutti l'anni, l'associu Grossu Minutu ricumpensa quelli chì si sò distinti cù u so sensu di a risa è di u so "spiritu minutincu". Quist'annu, hè cascata nant'à noi !
    </p>
   </div>
   <div type="content">
    <p>
     Bon i cummentatori abituali di stu situ è i sempiterni azezi ci diceranu ch'è no ci muntemu torna a sega, ma quantunque ci vulia à dilla : quist'annu hè accadutu un picculu miraculu. 
A Piazzetta hà vintu qualcosa è simu fieri chì l'Associu Grossu Minutu ci appia onoratu, ellu chì cerca di fà campà u spiritu è u sensu di u scherzu di Grossu Minutu. 
L'associu Grossu Minutu hà dunque invitatu A Piazzetta quist'annu in u paese di I Prelli d'Alisgiani pè rimette i so truffei : un'opera in legnu di l'attellu Paoli di Nucariu, un inciacca fasgiole è un pulendaghju fatti da Pantaléon Alessandri (casca bè chì semu di razza pisticcina). 
Forse chì di vene à a seguita d'una lista di i laureati cusì prestigiosi ci derà a forza di cuntinuvà torna appena. Perchè chì di circà à fà ride di sti tempi in un paese d'azezi cum'è u nostru, ùn hè micca sempre faciule... 
Eppò hè megliu chè di riceve un calciu in quellu locu, nò ?
    </p>
   </div>
  </body>
 </text>
</TEI>
