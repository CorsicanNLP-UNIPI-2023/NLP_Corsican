<TEI>
 <teiHeader>
  <fileDesc>
   <titleStmt>
    <title>
     A dumenicata di e calamità
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-dumenicata-di-e-calamita_a1123.html"/>
     <date>
      Fri, 24 Jun 2011 18:13:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A dumenicata di e calamità
   </head>
   <div type="excerpt">
    <p>
     Hè un veru "week-end neru" pè a Corsica. Venenu in Bastia Frédéric Mitterrand, l'animatore Cauet è unepochi di scurnachjoni di ciò chì si face di peghju in musica.
    </p>
   </div>
   <div type="content">
    <p>
     L'averanu fatta à posta pè metteci u murale à zeru ? 
Digià chì tutti l'anni sta calamità di a "NRJ Corsica Party" arrega a so banda di scumpienti musicali, tindenza R'n'B francese. Vale à dì ciò chì si face di peghju dapoi chì a vita esiste nant'à sta terra. 
Ma in più di quessa, quist'annu ci vulerà dinù à abuchjassi à l'animatore Cauet, sìmbulu di a Francia vulgare di l'annate Sarkozy. À cantu, Guy Lux è Danielle Gilbert parenu premii Nobel di leteratura. 
È in più di tuttu stu vòmitu di sottu cultura francese, ci vole ancu à suppurtà à Frédéric Mitterrand, chì vene infine à u museu di Bastia dopu à avè ricusatu duie volte. Sapete, hè stu ministru di a cultura chì hà dettu di manera brava ch'ellu ùn avia nunda à futte di e lingue regiunali. Interrugatu da un Brittonu, hà rispostu : "Je ne vais pas prendre d'initiative, mais je vais écouter ce qu'on va me dire". 
In d'altri termini, rivene à dì : "entratemi in culu". 
Ch'ella passi prestu sta dumenicata nera...
    </p>
   </div>
  </body>
 </text>
</TEI>
