<TEI>
 <teiHeader>
  <fileDesc>
   <titleStmt>
    <title>
     U yogà-pompetta (yogà+biera) serà l'affarone di a statina
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U%C2%A0yoga-pompetta%C2%A0-yoga-biera-%C2%A0sera-l-affarone-di-a-statina_a2404.html"/>
     <date>
      Mon, 23 May 2016 09:41:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U yogà-pompetta (yogà+biera) serà l'affarone di a statina
   </head>
   <div type="content">
    <p>
     Vi piace a biera ma dinù u yogà ? U yogabiera  hè fattu per voi :
    </p>
    <p>
     Di fatti, si pò oramai addunisce l'aspirazione à a serenità è a passione di e briachine. Sta moda di a ginnàstica à u contuaru chì si praticheghja digià in certe brasserie alemane o mericane hà da scalà in Corsica cù i turisti. Hè megliu à priparassi. 
A pràtica di u yogabiera, l'avete capita, permette d'apre i so « chakra  » (i so centri spirituali, i punti di conghjunzione di l'energia) ancu più in furia ch'è u yogà tradiziunale. 
Si pò, per esempiu, mantene e positure di u cobrà o di u lotu cù una bieruccia in equilibriu nant'à a chjocca, o aduprà una buttiglia cum'è pesu o contrapesu pè stinzà o sviluppà i musculi. 
Ma u più interessante hè di sicuru di pruvà u veru yogà-pompetta : mantene a positura di u Cane-capu-in-ghjò o di a Cigogna  è beie à surpatoni.
    </p>
    <p>
     Dopu àuna duzina di biere, tuttu u mondu a dice, i chakra si spalancanu : u cerbellu cinnuleghja, u billicu si dilata è u sangue bullicineghja. Tuttu và bè. 
Vulete chì Stella Maria a patrona di u caffè diventessi u vostru gurù è vi guidi ver di u Nirvanà ? Basta à dumandà. 
O Stè, pè piacè, dammi una antra biera ch'aghju da pruvà a pusitura di u Corbu o quella di l'Angulu Maiò.
    </p>
   </div>
  </body>
 </text>
</TEI>
