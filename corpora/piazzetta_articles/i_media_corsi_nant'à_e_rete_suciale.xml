<TEI>
 <teiHeader>
  <fileDesc>
   <titleStmt>
    <title>
     I media corsi nant'à e rete suciale
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/I-media-corsi-nant-a-e-rete-suciale_a1522.html"/>
     <date>
      Sat, 23 Mar 2013 16:00:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    I media corsi nant'à e rete suciale
   </head>
   <div type="excerpt">
    <p>
     Chì sò i media corsi i più presenti nant'à Facebook è Twitter ?
    </p>
   </div>
   <div type="content">
    <p>
     Qualchì settimana fà, France 3 cunsacrava un'emissione à e rete suciale ma si sbaglia in i so sciffri. 
Avemu dunque turnatu à fà i conti di l'abbunati d'ognunu pè e pagine Facebook è i conti Twitter, eccu i risultati. 
In fine di contu, u media corsu chì arregistreghja a più forte audienza nant'à e rete suciale hè u situ... Corsica Infurmazione chì cunnosce un grande successu nant'à Facebook. 
Corse-Matin hè primu nant'à Twitter ma hà pocu fans nant'à Facebook. 
Finalmente, A Piazzetta si porta abbastanza bè nant'à Facebook (terzu daretu à Corsica Infurmazione è Alta Frequenza) è nant'à Twitter (terzu daretu à Corse-Matin è Via Stella). 
Alta Frequenza marchja forte nant'à Facebook. 
Corse Net Infos hè di più in più seguitatu è reattivu nant'à u net, hè in traccia di diventà una riferenza pè l'attualità. 
France 3 Corse hè assai presente nant'à Twitter. RCFM s'hè infine lanciatu è hè di più in più reattivu à l'attualità, ma hà pigliatu u ritardu nant'à l'altri. 
D'altri media cunnoscenu un bellu successu cum'è Corse Sports (più di 6000 fans nant'à Facebook). U Journal de la Corse è u mensile Corsica ùn anu micca conti nant'à e rete suciale. 
Eccu u ritrattu di a situazione à u 23 marzu 2013. Ma cum'è sempre, a verità d'un ghjornu ùn serà micca quella di dumane, talmente e cose vanu in furia in u duminiu d'internet.
    </p>
   </div>
  </body>
 </text>
</TEI>
