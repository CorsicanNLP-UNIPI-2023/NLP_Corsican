<TEI>
 <teiHeader>
  <fileDesc>
   <titleStmt>
    <title>
     10 lochi pè festighjà l'ottu di dicembre
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/10-lochi-pe-festighja-l-ottu-di-dicembre_a1644.html"/>
     <date>
      Tue, 03 Dec 2013 09:41:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       10-RAGIONI-DI
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    10 lochi pè festighjà l'ottu di dicembre
   </head>
   <div type="excerpt">
    <p>
     L'ottu dicembre a sapete, hè u ghjornu di a festa di a nazione. Ma chì fà ?
    </p>
   </div>
   <div type="content">
    <p>
     Pè l'ottu dicembre, pudete mettevi u custume di Super Corsu cumpratu à Gifi, cù e vostre Meindl, manghjà un pezzu di figatellu chinese è fà u giru di u vostru lotissement curnendu in vittura. Ma ci hè megliu : 
1. Salutà i gendarmi in Luri  Cunferenze è manghjusca sò à u prugramma u sabbatu 7 dicembre in Luri 
2. Sciaccassi una fetta di pulenda in Bastia  Si passa à u caffè u Sax. Pulendata è serata corsa à u prugramma sabbatu sera. 
3. Sciaccà una panetta à u vescu in Parigi  Cum'è tutti l'anni, a Casa Corsa d'Issy-les-Moulineaux organizeghja una festa. Quist'annu cascherà u venneri 6 di dicembre è ci serà ancu u vescu. L'occasione di dilli chè vo cuntate bè cuntinuvà à fà l'ochju ancu s'ellu ùn li piace micca. 
4. Appiccicà una bandera in Conca  In Conca, e bandere corse seranu messe sabbatu in cima di A Punta di l'Ortu è di A Punta Calcina. Dopu ci serà un spuntinu è una veghja. 
5. Mette a soia in L'Isula Rossa  In L'Isula hè dumenica ch'ella hè organizata a festa 
6. Mughjà à a Casa di u populu turchinu in Bastia  Nanz'à a partita cont'à l'OL dumenica, puderete sciaccavvi un buccone cù i sustenidori di Bastia 1905. È mughjà dinù. 
7. Accende un fumigenu in Furiani  Ah nò quessa Thiriez ùn vole micca. 
8. Festighjà in Bastia  Ah nò quessa Zuccarelli ùn vole micca. 
9. Sciaccassi un bichjeru in Migliacciaru  Si passerà dumenica dopu meziornu à partesi da 6 ore. 
10. Stà in casa vostra  È leghje un libru, o fidighjà l'integrale di Facciacce nant'à YouTube 
Un evenimentu à mette quì ? Mandateci apiazzetta@free.fr o un messagiu nant'à Facebook. 
È s'è vo ci la fate à fà tuttu, site veramente forte.
    </p>
   </div>
  </body>
 </text>
</TEI>
