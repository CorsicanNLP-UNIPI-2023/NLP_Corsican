<TEI>
 <teiHeader>
  <fileDesc>
   <titleStmt>
    <title>
     Trova un nome pè i dissidenti UMP
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Trova-un-nome-pe-i-dissidenti-UMP_a1451.html"/>
     <date>
      Thu, 29 Nov 2012 11:55:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Trova un nome pè i dissidenti UMP
   </head>
   <div type="excerpt">
    <p>
     Dopu à a COCOE è a CONARE, François Fillon hà creatu u "RUMP", chì vole dì in inglese "culu". Allora aiutemu l'UMP à truvà nomi di più cristiani.
    </p>
   </div>
   <div type="content">
    <p>
     Ùn avemu ancu finitu di parlà di u psicodrama di l'UMP. À tal puntu chì in i media ùn sò più i giurnalisti pulitichi chì cummentanu, ma i psicanalisti. 
Per spiegà stu scempiu, un psì dice chì : "dans toutes les cultures il y a tout le temps un meurtre fratricide qui est au fondement du lien social". Per una volta ch'elli ùn sò micca i naziunalisti chì si sterpanu... 
Ma circhemu à aiutà l'UMP. François Fillon hà creatu u so gruppu, u RUMP. Sfurtuna, "rump" in inglese vole dì... culu. È u web di sbillicassi, dopu à a COCOE (Commission d'organisation et de contrôle des opérations électorales) è a CONARE (Commission Nationale des Recours). 
Allora perchè ùn aiuteriamu micca l'UMP, François Fillon è Jean-François Copé à truvà d'altri nomi pè i so picculi gruppi ? 
DUMP : Vole dì ghjittassi, sbarazzassi. Casca bè nò ? 
JUMP : Perchè micca "saltu" ? 
PUMP : Perchè micca u nome di scarpi di l'anni 90. 
TRUMP : Cum'è Donald Trump, miliardariu appena connu è sìmbulu di u capitalìsimu americanu scatinatu. 
GUMP : Cum'è Forrest Gump. 
FRUMPK : Cum'è u nome di a musica d'Alphonse Brown. 
BUMP : Vole dì pichjà. Cum'è trà fillunisti è coppeisti. 
HUMPF : Cum'è un'onomatopea di BD chì significheghja un longu suspiru d'azizume... 
N'GUEUMP : Ùn vole dì nunda, ma s'assumiglia à un nome di bruttu ghjucadore chì averia firmatu à u Sporting. 
UMPEZZI : Riassume bè tuttu ciò chì si passa in u partitone di a diritta. 
D'altre idee ?
    </p>
   </div>
  </body>
 </text>
</TEI>
