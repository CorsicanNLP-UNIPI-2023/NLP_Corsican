<TEI>
 <teiHeader>
  <fileDesc>
   <titleStmt>
    <title>
     Cruyff hè guasi venutu in Bastia
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Cruyff-he-guasi-venutu-in-Bastia_a2357.html"/>
     <date>
      Sat, 26 Mar 2016 12:52:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Cruyff hè guasi venutu in Bastia
   </head>
   <div type="excerpt">
    <p>
     Torna appena è Cruyff ghjucava in Furiani. Era prima di a stagione 1983-84. Per l'ultimu annu di a so carriera di ghjucadore (avia 36 anni), i dirigenti di u Sporting anu cuntattatu u grande Johan. Hè u situ corsefootball.fr chì dà u puttachju.
    </p>
   </div>
   <div type="content">
    <p>
     Bon d'accordu, si pò sempre sunnià. Ma l'infurmazione hè stata data tandu da Corse-Matin. Simu à l'estate 1983. U Sporting hà passatu una stagione pessima (hà finitu à u 17u postu), ma ci la ferà à cunvince ghjucadori cum'è Daniel Solsona (Valencia) è l'argentinu Alberto Tarantini (River Plate) di purtà a maglia turchina. 
Allora perchè micca Cruyff ? Hè in fine di carriera è l'Ajax l'hà messu fora. 
Tandu si parlava ancu di Keegan à u Sporting (chì si chjamava sempre SECB...), ci dice corsefootball.fr
    </p>
    <p>
     Ma puru à 36 anni, era troppu caru per Bastia. In fine di contu, firmerà àu Feyenoord Rotterdam. Piglia cusì a so rinvincita nant'à l'Ajax, finiscendu campione è vincidore di a cuppa.
    </p>
    <p>
     Pudemu sempre sunnià dicendusi chì torna appena è l'averiamu avutu in Furiani. È serà a nostra manera di rende omagiu à stu geniu di u ballò. 
Da leghje : « Qu’est ce que j’étais censé faire ? » Humilié par LE dribble de Cruyff, il écrit une (émouvante) tribune à sa mémoire
    </p>
    <p>
     A famosa rete "impussibule" di u 1973, tandu à u Barça contr'à l'Atletico Madrid : 
Da vede : Cruyff, il gol impossibile
    </p>
    <p>
     Per noi i più giovani (hum...) Cruyff firmerà l'intrenore di u grande Barcelona (da u 1988 à u 1996). Hà messu in piazza un ghjocu spettaculare, giratu cumplettamente versu l'attaccu, chì mettia conce à tuttu u mondu (fora di u Milan in u 1994...). Tandu, hà inventatu qualcosa di novu. 
Era l'epica di a "dream team" di Zubizarreta, Bakero, Laudrup, Koeman, Stoichkov, Romario...
    </p>
    <p>
     Cruyff hè statu dinù u coach di a selezzione catalana di futbol, da u 2009 à u 2013.
    </p>
    <p>
     E prima pagine di i giurnali aurupei a dicenu tutte, Cruyff era sempliciamente un geniu :
    </p>
   </div>
  </body>
 </text>
</TEI>
