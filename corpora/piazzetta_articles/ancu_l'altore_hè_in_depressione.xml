<TEI>
 <teiHeader>
  <fileDesc>
   <titleStmt>
    <title>
     Ancu l'altore hè in depressione
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Ancu-l-altore-he-in-depressione_a1265.html"/>
     <date>
      Fri, 03 Feb 2012 00:22:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Ancu l'altore hè in depressione
   </head>
   <div type="excerpt">
    <p>
     In quattru anni, hè smarita 50% di a pupulazione di l'altore di Corsica.
    </p>
   </div>
   <div type="content">
    <p>
     Serà a fine di l'altore ? L'ocellu mìticu di a muntagna corsa, in francese gypaète barbu hè più chè mai minacciatu di morte. L'infurmazione ci vene da u situ Ambiante. 
Quattru anni fà, c'eranu una decina di coppii. Annu, ùn ci n'era più chè sei. Oghje ùn sò più chè cinque. 
Hè difficiule di sapè qualesse sò e cause, ma si pensa chì l'altore ùn trova più di chè manghjà. L'altore si nutrisce di baschicci è trova di menu in menu animali morti in a muntagna. E muvre sò poche, è bande di capre è di pecure ci n'hè sò di più in più scarse. 
Oghje a minaccia di vede l'altore smarisce di Corsica hè seria ci dicenu l'associ di difesa di l'ambiu. L'avemu da lascià more ?
    </p>
   </div>
  </body>
 </text>
</TEI>
