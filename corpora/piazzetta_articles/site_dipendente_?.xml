<TEI>
 <teiHeader>
  <fileDesc>
   <titleStmt>
    <title>
     Site dipendente ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Site-dipendente_a1001.html"/>
     <date>
      Fri, 04 Feb 2011 00:16:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Site dipendente ?
   </head>
   <div type="excerpt">
    <p>
     Passà una ghjurnata senza u vostru teleffunu è senza internet, a pudete fà ?
    </p>
   </div>
   <div type="content">
    <p>
     È sì piantà di fumà era più faciule ch'è di stà senza teleffunu è senza internet ? Unepochi di scentifichi amricani di l'università di Maryland anu pruvatu una sperienza chì ci face riflette (per una volta). 
Anu dumandatu à parechji vuluntarii di stà 24 ore senza mail, senza Facebook, senza iPhone è senza Twitter. Avianu solu u dirittu d'utilizà un teleffunu fissu (sapete, quellu di u seculu passatu, à i tempi di a prestoria). 
Risultatu : certi anu craccatu prestu. Anu sviluppatu listessi sìntimi ch'è quelli chì cercanu di piantà di fumà. Stress, angoscia, impressione di mancanza... cum'è i drugati. 
Ùn ridite micca ! Voi chì site diventatu addict à Facebook è à u vostru iPhone (almenu 95% di i lettori di stu situ...), puderiate stà un ghjornu sanu senza nunda ? 
È s'è no eramu tutti drugati, senza rendecine contu ?
    </p>
   </div>
  </body>
 </text>
</TEI>
