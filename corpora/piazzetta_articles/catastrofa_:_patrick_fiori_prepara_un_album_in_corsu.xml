<TEI>
 <teiHeader>
  <fileDesc>
   <titleStmt>
    <title>
     Catastrofa : Patrick Fiori prepara un album in corsu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Catastrofa-Patrick-Fiori-prepara-un-album-in-corsu_a1994.html"/>
     <date>
      Wed, 15 Oct 2014 17:56:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       E-news-a-l-accorta
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Catastrofa : Patrick Fiori prepara un album in corsu
   </head>
   <div type="excerpt">
    <p>
     Seremu casticati sin'à l'ultimu. U canterinu era interrugatu da u situ 20minutes è hà dettu chì : «J’ai un projet qui avance concernant l’île de Beauté».
    </p>
   </div>
   <div type="content">
    <p>
     Patrick Fiori era interrugatu da l'internauti per un "chat" nant'à 20minutes.fr. 
À a dumanda "Nolwenn Leroy a publié un album sur la Bretagne. Cela te tenterait d'en faire un sur la Corse ?" (a canterina hà esciutu un discu di canzone tradiziunale brittone, in francese è i brittone), u simpàticu Pat hà rispostu : 
"J’ai un projet qui avance concernant l’île de beauté. Elle a tellement raison Nolwenn Leroy". 
Bon, digià impiegà a spressione "île de Beauté" per parlà di a Corsica ci vole à piantà o Patrick. 
Ma stu prugettu, chì serà ? 
Una cumpilazione di successi corsi ? Chì serà a scelta di Pat ? "Tout va piano à Piana" è "Les fiancés de Sartène" ? Forse "Simu sbanditi", "L'Armata di l'Ombra" è "A Palatina" ? O i più grandi successi d'Hubert Tempête" ? 
Aspettemu a seguita cun impazienza.
    </p>
   </div>
  </body>
 </text>
</TEI>
