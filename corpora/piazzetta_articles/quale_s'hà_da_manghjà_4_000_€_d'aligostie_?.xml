<TEI>
 <teiHeader>
  <fileDesc>
   <titleStmt>
    <title>
     Quale s'hà da manghjà 4 000 € d'aligostie ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Quale-s-ha-da-manghja-4-000-d-aligostie_a1153.html"/>
     <date>
      Sat, 20 Aug 2011 11:39:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Quale s'hà da manghjà 4 000 € d'aligostie ?
   </head>
   <div type="excerpt">
    <p>
     "Casse du siècle di la halle aux poissons" : 40 chilò di pesci è d'aligostie sò stati arrubati in Aiacciu. Et qui on est ?
    </p>
   </div>
   <div type="content">
    <p>
     Dopu à i braccasgi à 40€, i guadri arrubati à u museu Fesch, i frati di u cunventu di Sartè, quellu di u Secours Populaire, u "braquage à la batte de baseball" in Bastia, eccu u "casse du siècle di la halle aux poissons". 
Serà un tichjone chì averà fattu stu culpacciu ? 
Un passiunatu di "un dîner presque parfait" ? O forse chì u tràfficu di cuccaina hè diventatu troppu periculosu ? 
I malfattori anu arrubatu pè 4 000 eurò d'aligostie, ma dinù di pesci in a notte di ghjovi à venneri, in Aiacciu. Nò, ùn hè micca una burla. 
A seguita ? C'eramu digià interrugati nant'à a peghju malfatta di l'annu è c'eramu dumandati chì saria a prùssima scurccuneria, ma a realità hè sempre peghju ch'è ciò ch'è no avemu imaginatu. 
Forse un arrubecciu di caccavelli, di campanili di Pasqua è di pains au chocolat  ? Di figatelli di porci chinesi ? Di hamburgers di u Quicku ? Di calzette à Magic Stock ? Di Meindl à Sport 2000 ? 
I nostri maffiuselli, fanàtichi di Spaggiari è di Tony Montana, anu dipiù imaginazione ch'è noi... È quale simu ?
    </p>
   </div>
  </body>
 </text>
</TEI>
