<TEI>
 <teiHeader>
  <fileDesc>
   <titleStmt>
    <title>
     Mundiale : Più di 84% di i Corsi ùn sò micca per a Francia
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Mundiale-Piu-di-84-di-i-Corsi-un-so-micca-per-a-Francia_a1899.html"/>
     <date>
      Tue, 24 Jun 2014 14:15:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Mundiale : Più di 84% di i Corsi ùn sò micca per a Francia
   </head>
   <div type="excerpt">
    <p>
     Allora, per quale sò i Corsi à a cuppa di u mondu ? Hè un'inchiesta di So Foot. And the winner is... micca a Francia.
    </p>
   </div>
   <div type="content">
    <p>
     "Au fait, ils sont pour qui les Corses, pendant le Mondial ?" hè u tìtulu d'una inchiesta di Thomas Andrei di So Foot, da leghje quì. 
U prefettu ùn serà micca cuntentu, ma ùn hè micca a Francia chì ghjunghje in testa. 84,8% di l'interrugati ùn sò micca per a Francia. 
A squadra preferita hè l'Italia (22,63%). A Francia hè in daretu (15,19%), dopu ci hè una mansa di paesi cù un risultatu micca significativu ("un agrégat de nations soutenues à moins de 3%" dice u giurnalistu). 
Seguitanu l'Argentina (10,81%), u Brasile (9,75%), l'Inghilterra (6,96%), a Spagna (5,1%) è l'Alemagna 4,3%. 
Più interessante, 12,4% di l'interrugati dicenu ch'elli ùn sò per nimu. Perchè ? A risposta hè Julian Palmieri chì a dà : 
« Je ne supporte personne pour la bonne et simple raison que la seule nation que je soutiendrais ne participe pas à la Coupe du monde : la Corse. »  
Quessa, hè detta. Per infurmazione, Gilles Cioni sustene u Costa Rica è JB Pierazzi i Stati Uniti. 
Bon allora, a Corsica ricunnisciuta da a FIFA, serà per quandu ? 
L'articulu hè da leghje quì
    </p>
   </div>
  </body>
 </text>
</TEI>
