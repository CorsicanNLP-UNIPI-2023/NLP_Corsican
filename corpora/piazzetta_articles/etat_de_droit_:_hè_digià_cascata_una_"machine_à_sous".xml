<TEI>
 <teiHeader>
  <fileDesc>
   <titleStmt>
    <title>
     Etat de droit : hè digià cascata una "machine à sous"
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Etat-de-droit-he-digia-cascata-una-machine-a-sous_a1447.html"/>
     <date>
      Mon, 26 Nov 2012 15:48:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Etat de droit : hè digià cascata una "machine à sous"
   </head>
   <div type="excerpt">
    <p>
     Manuel Valls hà prumessu un ritornu di "l'état de droit" è sta volta hè di ritornu in veru. Hè stata truvata una vechja "machine à sous" rughjinosa in un bar di Lupinu.
    </p>
   </div>
   <div type="content">
    <p>
     "L'Etat de droit", face 50 anni ch'ellu si ne sente parlà, tutti i ministri u prumettenu, ma ùn s'hè mai vistu. 
Sta volta ci simu da veru. Manuel Valls hà ripetutu 143 volte dapoi duie settimane chì "la Corse, c'est la France" è chì sta volta ùn ci vulia più à deccunà. 
Hè finitu u tempu di i maffiosi, i scrucconi, i banditi, i malfattori, i trafficoni, i gattivi è l'assassini chì facenu ciò ch'elli volenu in Corsica (Corse-Matin di u 24 nuvembre : Règlements de comptes en Corse: 85 crimes, une résolution). 
Avemu amparatu oghje chì in bar di Lupinu hè stata truvata una vechja "machine à sous". 
Finata a guerra di e pulizze è u tempu di "l'impunité", ùn si ride più. 
Brise de Mer, Petit Bar, Casinchesi, amichi di Jean-Jé, trafficoni di u BTP, rivinditori di droga, spezialisti di e mudificazioni di a lege liturale, fratelli di i Russii, bettunizatori, trimate ! U Statu hà digià cumminciatu à rimette l'ordine. 
In più, u bar di Lupinu vindia sigarette di manera illegale è avia un impiegatu "à u black" in arrestu di malatia. 
Sta volta, "l'état de droit" hè veramente di ritornu.
    </p>
   </div>
  </body>
 </text>
</TEI>
