<TEI>
 <teiHeader>
  <fileDesc>
   <titleStmt>
    <title>
     Sò corsu aghju u Playmobil
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/So-corsu-aghju-u-Playmobil_a2163.html"/>
     <date>
      Wed, 11 Mar 2015 10:46:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Sò corsu aghju u Playmobil
   </head>
   <div type="excerpt">
    <p>
     Si sapia chì a fede pudia pisà e muntagne o fà cresce a barba, si sà avà ch'ella pò sacchighjà e butteghe di ghjoculi.
    </p>
   </div>
   <div type="content">
    <p>
     In fatti, Luteru (Martin Luther) hè diventatu u persunagiu Playmobil u più pupulare di a storia. Prudutta da l'impresa di ghjoculi alemana, a so figurina s'hè vinduta à 34 000 esemplari in 72 ore. Ùn si ne pudia più truvà indocu. 
Da leghje nant'à gizmodo.fr
    </p>
    <p>
     Pensate cì Martin Luther seria un pippulacciu, un cantadore, un attore, un ghjucadore di ballò, o un super eroe à l'usu Spiderman incù un fanclub di quelli ? 
Innò, Martin Luther hè un prete alemanu, un teologu, chì fu 500 anni fà u babbu di a Riforma è di a Ghjesgia Prutestante.  Di siguru, era più rigidu ch'è burlascone ma in paese soiu a ghjente vulia chì i zitelli u cunnuscessinu. 
Ch'aspettemu noi, pè playmobilizà u Babbu di a patria ? I nostri figlioli cari u cunnosceranu è puderanu svucià « Sò corsu aghju u Playmobil ».
    </p>
    <p>
     Una quistione si pone quantunque : a figurina di Luteru tene in manu una penna è a Bibia scritta in alemanu, chì metteremu in manu à Pasquale Paoli ? A bandera corsa ? A custituzione di a Corsica vutata in u 1755 ? 
Micca abbastanza cummerciale. Allora chè ? Un fucile ? Un pulendaghju ? Un paghju di Ray Ban ? Un quad ?
    </p>
    <p>
     Cù i playmobils, si pò ancu vince in Ponte Novu.
    </p>
   </div>
  </body>
 </text>
</TEI>
