<TEI>
 <teiHeader>
  <fileDesc>
   <titleStmt>
    <title>
     À quandu a musicaccia in corsu ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-quandu-a-musicaccia-in-corsu_a1005.html"/>
     <date>
      Fri, 14 Jan 2011 08:38:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    À quandu a musicaccia in corsu ?
   </head>
   <div type="excerpt">
    <p>
     Riacquistu o nò, ùn hè micca normale chì e canzunacce di l'anni 80 è 90 ùn esistinu micca in corsu. Quale vole cantà u peghju di u Top 50 in lingua nustrale ?
    </p>
   </div>
   <div type="content">
    <p>
     Quandu a lingua corsa serà veramente ghjunta à u so ultimu puntu di sviluppu, chì u so usu serà generalizatu è chì a nostra sucetà serà bislingua, e peghju canzunacce di u Top 50 seranu tradutte in a nostra lingua. 
Bon, ci hè Pierre Gambini chì hà fattu un'adattazione di u tube di Blondie Hearth of Glass, ma hè differente. Blondie era un gruppu maccu. State à sente a ripresa, diventata Core di cotru in corsu. 
Imaginemu ciò ch'ellu puderia esse...
    </p>
    <p>
     Ci serà u successu di Jean-Pierre François, Je te survivrai : 
In i spechji chinesi  In u turchinu di i ritratti  In u sguardu d'un ghjattacciu  In l'ale d'un acellu  In a forza d'un arburu  In u culore di l'acqua...  Ti survireraghju !
    </p>
    <p>
     Ancu Desireless si pò cantà in corsu : 
Nant'à u Gange o l'Amazone,  Ind'è i neri, ind'è i sikhs, ind'è i gialli,  Viaghju viaghju ! 
Ci hè digià statu Viaghjà (I Chjami), Viaghji (Canta u Populu Corsu), Viaghju (torna I Chjami), A Canzona di u Viaghju (di GP Poletti)... Allora perchè micca "Viaghju Viaghju" ?
    </p>
    <p>
     Iè, si pò dinù ballà nant'à una ripresa nustrale d'Emile &amp; Image 
Carrughju disertu  Ultima sigaretta  Più nunda ùn si move... 
Mi trascinanu tutta a notte  E cruciacce di mezanotte !!!
    </p>
    <p>
     In quant'à i nostri amichi i Forbans, ci stanu senza prublema : 
Canta, canta, balla è metti e to baskets  Hè simpaticu viderai  Veni è ùn ti scurdà  À botte è tutti à pacchettu ind'è mè
    </p>
    <p>
     A Cumpagnia creole ? È perchè micca :
    </p>
    <p>
     Saria peccatu di privacci di e canzone di Gérard Lenorman in a nostra lingua : 
S'o era presidente di a Ripublica  Metteria à Mickey primu ministru  Simpliciottu à a cultura  Tintin à a pulizza è Picsou à a finanza
    </p>
    <p>
     Ùn ci saria difficultà pè ripiglià à Julie Pietri :
    </p>
    <p>
     Bon, d'accordu pè i Musculati, ci hè dibattitu...
    </p>
    <p>
     In quant'à Plastic Bertrand peccatu. Cù un nome cusì avia tuttu pè fà una carriera tremenda ind'è noi :
    </p>
    <p>
     È di siguru, u tercanu Haddaway averà un successu di quelli putenti cù u so innu "Chì hè l'amore" :
    </p>
    <p>
     Chì ne pensate di stu scumpientu ? D'altre idee ? O ghjente, s'è no vulemu salvà a nostra lingua, ci vole dinù à accettà chì u peghju sia traduttu in corsu ! 
Allora, ci sò i vuluntarii pè fà una ripresa ?
    </p>
   </div>
  </body>
 </text>
</TEI>
