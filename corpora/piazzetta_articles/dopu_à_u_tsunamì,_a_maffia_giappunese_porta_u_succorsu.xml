<TEI>
 <teiHeader>
  <fileDesc>
   <titleStmt>
    <title>
     Dopu à u tsunamì, a maffia giappunese porta u succorsu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Dopu-a-u-tsunami-a-maffia-giappunese-porta-u-succorsu_a1080.html"/>
     <date>
      Thu, 14 Apr 2011 00:14:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Dopu à u tsunamì, a maffia giappunese porta u succorsu
   </head>
   <div type="excerpt">
    <p>
     A maffia giappunese face dinù in l'umanitariu. I yakuza anu decisu d'aiutà e vìttime di u tsunamì. À quandu a geranza di i Restos du Coeur ripigliata da a Brise de Mer ?
    </p>
   </div>
   <div type="content">
    <p>
     Subbitu dopu à u tsunamì, i yakuza anu purtatu u so aiutu à e vìttime : cuverte, robba è acqua, soldi... E putente organizazioni criminali anu mandatu decine di camiò carchi di robba. 
Bon d'accordu, u so gestu hè interessatu è a maffia giappunese vole dinù mette a manu nant'à u cantieru di ricustruzzione di e zone divastate. 
Ùn hè micca a prima volta ch'è sta maffia face in l'umanitariu, avianu digià fattu listessu in 1995 dop'à u terramotu di Kobé. 
Allora, perchè i nostri maffiuselli corsi ùn sarianu micca capaci di fà anch'elli in l'umanitariu ? 
In Corsica tutti l'anni i Restos du Coeur facenu battenu u so record di ripasti rigalati è u Secours Populaire ùn hè mai statu cusì sullicitatu. 
Cum'è a puvertà, i soldi accatastati da i trafficoni è i maffiosi sò in pienu sviluppu...
    </p>
   </div>
  </body>
 </text>
</TEI>
