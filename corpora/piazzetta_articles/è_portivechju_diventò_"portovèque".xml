<TEI>
 <teiHeader>
  <fileDesc>
   <titleStmt>
    <title>
     È Portivechju diventò "Portovèque"
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/E-Portivechju-divento-Portoveque_a1489.html"/>
     <date>
      Tue, 29 Jan 2013 00:57:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    È Portivechju diventò "Portovèque"
   </head>
   <div type="excerpt">
    <p>
     Eccu, sta volta ci semu in veru. Nant'à u situ officiale di u Tour de France, l'anzianu paese di Portivechju hè diventatu "Portovèque".
    </p>
   </div>
   <div type="content">
    <p>
     Sin'avà, facia ride. Face una stonda chì nant'à A Piazzetta ci ne ridimu di i nomi di lochi struppiati. 
Quand'elli sò i fresteri chì a dicenu, si pò capisce è si ponu scusà. 
Quand'elli sò quelli chì campanu quì, ci hè da inchietassi. 
Quand'elli sò l'eletti di i lochi, ci hè da pienghje. 
È quandu l'infurmazione hè ripigliata da u situ officiale di u Tour de France, si capisce chè no ùn semu chè à u principiu di qualcosa ch'hà da esse veramente penibule. 
Hè dunque guasi officiale chì Portivechju si chjama avà Portovèque (Camille de Rocca Serra approve this message ?) è ciò chì fù a Corsica si chjama avà La Keurse. 
Ma siate cuntenti, ghjunghje u Tour de France cù a so caravana publicitaria, a vittura Cochonou, u leone di u Crédit Lyonnais è u so diàvule chì salta chì si techja d'EPO. 
Enjoy !
    </p>
   </div>
  </body>
 </text>
</TEI>
