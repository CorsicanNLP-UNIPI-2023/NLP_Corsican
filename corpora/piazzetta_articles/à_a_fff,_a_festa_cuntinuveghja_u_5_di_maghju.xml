<TEI>
 <teiHeader>
  <fileDesc>
   <titleStmt>
    <title>
     À a FFF, a festa cuntinuveghja u 5 di maghju
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-a-FFF-a-festa-cuntinuveghja-u-5-di-maghju_a1031.html"/>
     <date>
      Tue, 15 Feb 2011 22:16:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    À a FFF, a festa cuntinuveghja u 5 di maghju
   </head>
   <div type="excerpt">
    <p>
     A Federazione Francese di Futbol hà prugrammatu a finale di a cuppa di Francia 2012 un cinque di maghju. Vi stona ?
    </p>
   </div>
   <div type="content">
    <p>
     I dirigenti di u futbol francese in più d'esse incumpetenti (ùn ci hè ch'è da vede u fiascu di Knysna è a qualità di a L1) ùn tenenu micca e so prumesse. 
Digià annu passatu hè un 5 di maghju chì l'OM hà festighjatu u so titulu. 
Quist'annu, s'ampara chì a FFF hà prugrammatu a finale di a cuppa di Francia 2012 un 5 di maghju. 
Davant'à e pruteste, a Federazione Francese di u Fiascu hà reagitu è cummunicatu chì stu calindariu ùn era micca definitivu. 
Ma francamente, cunniscendu l'amore chì i dirigenti di u ballò anu pè a Corsica, à quale stunerà ? Cum'è s'è no ùn a sapiamu chì per elli ùn semu nunda...
    </p>
   </div>
  </body>
 </text>
</TEI>
