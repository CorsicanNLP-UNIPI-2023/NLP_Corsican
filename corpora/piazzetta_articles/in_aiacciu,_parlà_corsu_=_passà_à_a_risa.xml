<TEI>
 <teiHeader>
  <fileDesc>
   <titleStmt>
    <title>
     In Aiacciu, parlà corsu = passà à a risa
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/In-Aiacciu-parla-corsu-passa-a-a-risa_a2151.html"/>
     <date>
      Sun, 08 Feb 2015 15:25:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    In Aiacciu, parlà corsu = passà à a risa
   </head>
   <div type="excerpt">
    <p>
     Ùn avemu micca sempre bisognu di l'altri è di u statu francese per distrugeci. A femu benissimu da per noi.
    </p>
   </div>
   <div type="content">
    <p>
     Cumu serà chì à certi, u fattu di parlà corsu i face ride ? Chì ci serà di ridiculu in stu fattu ? 
Serà chì parlà corsu hè assuciatu à qualcosa d'anticu, d'arcaicu, di rusticu, di paisanu, di bruttu ? D'indegnu ancu, in un mondu induve l'anticu deve smarrisce per fà piazza à qualcosa di più pulitu ? 
Ne simu sempre quì ? 
Sta lingua hè forse troppu roza per quelli chì pensanu chì u francese hè a lingua linda è chjara. Hè quella di a civilizazione, di a riescita suciale, allora chì u corsu anticu è paisanone hè a lingua di a pulenda è di i pastori. Ci hè di chè vergugnassi. 
Iè, in u 2015 ne simu sempre quì. Si passa in Aiacciu, durante a stallazione di u cunsigliu municipale novu. À a chjama di u so nome, a naziunalista Josepha Giacometti risponde in corsu (certi eletti facenu sempre cusì à a CTC). Una parte di u publicu si ne ride. 
A conta u giurnalistu di F3, Pierre Simonpoli :
    </p>
    <p>
     Conseil municipal d'Ajaccio. Josepha Giacometti moquée par une partie du public pour avoir répondu en Corse à l'appel.
— Simonpoli Pierre✏️ (@SimonpoliPierre) 8 Février 2015
    </p>
    <p>
     Ci vole à precisà ch'ellu si tratta d'una riazzione d'una parte di u publicu, micca di l'eletti. 
Dop'à quessa, u direttore di cabinettu di Marcangeli hà minacciatu di metteli fora :
    </p>
    <p>
     @SimonpoliPierre Notons qu'à la suite de cet incident Antoine Maestrali (dir. cab L.Marcangeli) s'est énervé menaçant de renvoyer le public.
— Simonpoli Pierre✏️ (@SimonpoliPierre) 8 Février 2015
    </p>
    <p>
     Preghemu curagiu à Cristofanu Mondoloni, incaricatu di a lingua corsa. Ci vole à crede ch'ellu averà assai travagliu... 
Sò state numerose e riazzione nant'à e rete suciale dop'à quessa :
    </p>
    <p>
     J. Giacometti moquée par une partie du public pour avoir répondu en corse en conseil municipal... en 2015. Vergogna à i cunnacci !!
— Ghjilormu Padovani (@GhjilormuP) 8 Février 2015
    </p>
    <p>
     Conseillère municipale d'Ajaccio huée pour s'être exprimée en langue Corse : que la honte soit sur celles et ceux reniant leur culture !
— jean paul cappuri (@JCappuri) 8 Février 2015
    </p>
    <p>
     Turneremu à parlanne, chì st'affare mostra bè ciò chì certi pensanu di a lingua corsa oghje, malgradu l'unione pretesa in quant'à a vuluntà di salvalla. 
Quelli chì si ne sò risi sò Corsi, è saria bè di capisce chì ùn avemu micca sempre bisognu di "l'état colonial" pè distrugeci, a femu benissimu da per noi. 
Ma st'episodiu ci face pensà à un testu di Marcu Biancarelli, Un surrisu (in "Cusmugrafia", Colonna Editions, 2011). 
Chì l'autore è l'editore ci scusinu di publicallu, ma hè a più bella risposta ch'è no essimu trovu (a traduzzione hè di Olivier Jehasse è cunsigliemu à tutti a lettura di stu libru).
    </p>
    <p>
     St'articulu hè statu traduttu nant'à u situ Ampargu a lingua corsa.
    </p>
   </div>
  </body>
 </text>
</TEI>
