<TEI>
 <teiHeader>
  <fileDesc>
   <titleStmt>
    <title>
     Chì ci pudemu pagà cù u prezzu d'un Neymar ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Chi-ci-pudemu-paga-cu-u-prezzu-d-un-Neymar_a2612.html"/>
     <date>
      Fri, 04 Aug 2017 00:13:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Chì ci pudemu pagà cù u prezzu d'un Neymar ?
   </head>
   <div type="excerpt">
    <p>
     U bresilianu Neymar hè dunque diventatu u futbalore u più caru di a storia : 222 milioni d'€ per u so trasferimentu da u FC Barcelona à u PSG. È u so costu colla à 700 milioni nant'à cinque anni, s'ellu si conta a so paga (30 milioni à l'annu) in più di e prime, cariche, cutizazione suciale ecc...).
    </p>
   </div>
   <div type="content">
    <p>
     Cù una paga di 30 M€/annu, face 576 000 €/settimana sia guasi l'equivalente d'una vita di SMIC à settimana. 
Nunda ch'è cù i soldi di u so trasferimentu, noi ci puderiamu pagà : 
2 ospidali (costu di quellu d'Aiacciu : più di 80 M€) 
3 bugetti di a cità di Bastia (70 M€) 
5 matrali idroelettrichi (costu 45M€) 
10 tufoni in e casce di u Sporting Club di Bastia (23 M€ di debbite) 
16 mini tunnelli di Furiani (costu : 13 M€) 
21 centri culturali (costu di l'Alboru di Bastia : 10,5 M€) 
222 rifugi di u GR20 rifatti da novu (costu previstu da u PNRC per 1 rifugiu : 1M€) 
222 case illegali in Rundinara (costu di l'amenda Ferracci : 1 M€) 
1 annu è mezu di volu di Canadair (costu pè un'ora : 16.000 €) 
15 800 anni di publicazione di A Piazzetta (à ragiò di quattru numeri à l'annu) 
16 099 anni di Smic 
888 000 cappiati di torymus sinensis (costu d'un cappiatu : 250 €). À stu prezzu tutti i castagneti di Corsica sò salvi) 
Ci hè qualcosa chì ùn và in u mondu di u futbol prufessiunale. In fine di contu, u Sporting si n'hè andatu à tempu...
    </p>
   </div>
  </body>
 </text>
</TEI>
