<TEI>
 <teiHeader>
  <fileDesc>
   <titleStmt>
    <title>
     A dumanda di Tatti à Zuccarelli
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/A-dumanda-di-Tatti-a-Zuccarelli_a1686.html"/>
     <date>
      Mon, 03 Mar 2014 20:04:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MUNICIPALI-2014
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    A dumanda di Tatti à Zuccarelli
   </head>
   <div type="excerpt">
    <p>
     In Bastia, ùn si passa più un ghjornu senza ch'ellu accadi qualcosa. A settimana passata François Tatti hà dumandatu nant'à twitter à Jean Zuccarelli di piantà tuttu.
    </p>
   </div>
   <div type="content">
    <p>
     "O Jean, falla finita !". Eccu à pocu pressu u messagiu ch'ellu hà mandatu ghjovi passatu François Tatti nant'à twitter, u lindumane di a publicazione d'un sundagiu chì face vince à Simeoni : 
"Le rejet de la candidature de Jean Zuccarelli est profond et irréversible. Je lui demande de se retirer pour faire gagner" 
Eccessu di cunfidenza à l'ora di l'apperitivu ? Pruvucazione ? Intox ? 
Imaginate a chigna di Jean Zuccarelli quandu hà vistu u tweet nant'à u so teleffunu... Pocu dopu, Zuccarelli li rispundia qualcosa chì si puderia traduce cù "Ti sì vistu tù ?" 
"François Tatti (12% selon les sondages) demande à Jean Zuccarelli (35%!) de se retirer… Cherchez l’erreur" 
Bon d'accordu, certe volte u dibattitu ùn hè di prima trinca. Ma ci face pensà à qualchì dumanda di demissioni celebre. 
C'era statu a dumanda di Paul Quastana à Bernard Bonnet cù u so famosu "quand comptez vous partir ?" 
È c'era statu dinù a dumanda d'Arlette Chabot à Jacques Chirac in a campagna presidenziale di u 1995. Tancu, Chirac era à paghjolu in i sundagi è paria persu. A giurnalista avia dumandatu à Chichi s'ellu ùn cuntava micca ritirà a so candidatura. 
Cunniscite a seguita di a storia. Cinque mesi dopu, à a so dumanda, Chirac era elettu presidente di a ripublica. Pocu dopu à a so risposta, Bonnet ellu finia in i ruminzulaghji di ripublica. 
Per ciò chì cuncerna i destini di François Tatti è di Jean Zuccarelli, per avà nimu pò risponde à a dumanda...
    </p>
    <p>
     Bernard Bonnet Vs Paul Quastana 1998 par antofpcl
    </p>
   </div>
  </body>
 </text>
</TEI>
