<TEI>
 <teiHeader>
  <fileDesc>
   <titleStmt>
    <title>
     Lingua è Populu, avanzemu ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Lingua-e-Populu-avanzemu_a1485.html"/>
     <date>
      Sat, 19 Jan 2013 15:04:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       TRIBUNA-DI-I-LETTORI-AZEZI
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Lingua è Populu, avanzemu ?
   </head>
   <div type="excerpt">
    <p>
     I quaterni di Ben in corsu... Bona nutizia ? Mercantilisimu ? O gattivu segnu ?
    </p>
   </div>
   <div type="content">
    <p>
     Cume per i cummenti di l'ultimu derby avemu avutu à aspettà un frusteru per permette à i sculari corsi di cumprà si un materiale stampigliatu in lingua corsa. 
Ci vole à sapè chì da parechj’anni, l’almanachi, i quaterni, i classori, i stucci… Ben (di Benjamin Vautier, artistu francese chì campa in Nizza), scritti in biancu nantu à un fondu neru facenu un scempiu in i scoli ! 
Circhendu un pocu, pudemu vede dinù chì l’idea hè stata aduprata per d’altre lingue reggiunale cume u britonu è u catalanu. Ancu megliu, à parte si da u situ ufficiale è seguitentu « ethnisme peuples et langues » ghjunghjite in dui clicchi à nantu à u situ di Corsica Nazione ! 
Allora chì pensà d’issu librettu ?  - mette u populu corsu è a lingua à liveddu di u (i) britonu(i) hè segnu chì simu lecchi è a frasa « morta a lingua mortu u populu » vole dì tuttu ?  - hè ghjustu u fattu d’un artistu passiunatu per e lingue chì po fà piacè à i ghjovani corsi?  - Hè segnu chì avanzemu, chì e mentalità cambianu ?  - Ci vole à cumprà lu o andà à brusgià e cartulerie chì u vendenu ?
    </p>
   </div>
  </body>
 </text>
</TEI>
