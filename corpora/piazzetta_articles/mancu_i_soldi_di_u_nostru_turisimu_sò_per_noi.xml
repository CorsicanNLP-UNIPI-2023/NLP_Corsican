<TEI>
 <teiHeader>
  <fileDesc>
   <titleStmt>
    <title>
     Mancu i soldi di u nostru turisimu sò per noi
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Mancu-i-soldi-di-u-nostru-turisimu-so-per-noi_a1592.html"/>
     <date>
      Sat, 22 Jun 2013 11:59:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Mancu i soldi di u nostru turisimu sò per noi
   </head>
   <div type="excerpt">
    <p>
     Ùn hè micca una magagna, hè un corsu chì hà da investisce in u grandissimu FC Tours è u so passatu gluriosu di 4 anni in lega 1 per salvallu d'una falata in naziunale via di a DNCG.
    </p>
   </div>
   <div type="content">
    <p>
     Amparemu chì u debbitu saria di l'ordine di 3 millioni d'euri è chì Jean-Marc Ettori, presidente di Corsica Tours (sans jeu de mots) è dinù di l'A.S.P.V. hè prontu à copre lu. 
A raghjone d'issa passione : "Corsicatours a un pied en Touraine, via un partenariat avec l'aéroport de Tours qui propose des lignes hebdomadaires (de mai à septembre) vers Figari et Ajaccio" si pò leghje in a stampa lucale. 
Forse ci vole à vede quì una manera di salvà impieghi staghjunali corsi. 
Hè vera chì in Corsica squadre prufessiunale di ballò ùn ci ne hè assai è chì ci vole à circà le in a Francia prufonda.  Hè vera dinù chì e squadre corse sò ricche vistu chì u Gazelec hà solu bisognu di dumandà 1 millione d'euri à a CTC per esse mantenutu in naziunale.  Hè vera dinù chì strutture in Corsica ci ne hè à buzeffu vistu chì sò soli vint'anni ch'aspettemu un stadiu finitu è chì avà ci tocca quasgi à rifà lu talmente hè anzianettu.  È po in ssi tempi di crisa è una bona per "l'image de la Corse" d'esse generosu incù l'altri è di sparte e nostre ricchezze nò ? 
In Corsica i soldi sarianu boni à piglià mà micca à investisce ?  U turisimu un hè micca privistu per sviluppà ?  I club corsi averanu à aspettà i qatari per avè i soldi ?
    </p>
   </div>
  </body>
 </text>
</TEI>
