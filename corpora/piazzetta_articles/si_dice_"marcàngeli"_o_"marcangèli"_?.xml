<TEI>
 <teiHeader>
  <fileDesc>
   <titleStmt>
    <title>
     Si dice "Marcàngeli" o "Marcangèli" ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/marcangeli/"/>
     <date>
      Tue, 03 Feb 2015 11:24:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CUMU-SI-DICE
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Si dice "Marcàngeli" o "Marcangèli" ?
   </head>
   <div type="excerpt">
    <p>
     L'elezzione aiaccine ùn seranu micca state passiunante è di l'avisu di parechji a campagna hè stata brutta. Ma averà avutu un mèritu, quellu di dumandassi cumu si prununzia "Marcangeli".
    </p>
   </div>
   <div type="content">
    <p>
     Laurent Marcangeli, à chì u chjama "Marcangèli" (cù l'incalcu nant'à u "e"), à chì u chjama "Marcàngeli" (cù l'incalcu nant'à u sonu "an"). 
Di fatti, ci vole à sapè chì a maiò parte di e casate anu pè orìgine un locu, o un nome. E casate sò state stabilite da u statu civile, à u XVIIIu seculu. 
Spessu dunque venenu da un nome. Da Petru venenu i Pietri. Da Antone venenu l'Antoni. Da Michele i Micheli, da Paulu Antone i Paolantoni ecc... 
Per avà hè semplice nò ? 
A lingua di u scrittu essendu u talianu, e casate sò scritte in talianu : "Casasoprana" è micca "Casasuprana". 
U nome "Anghjulu" hà datu a casata "Angeli" (cù l'incalcu nant'à "an").  Cun stu nome si trova dinù "Michelangeli". 
È i discendenti di Marcu Anghjulu (Marco + Angelo) anu datu a forma "Marcangeli", cù l'incalcu nant'à u sonu "an", dunque. 
Di regula saria cusì. Ma l'usu di a lingua s'hè persu, è l'incalcu s'hè spiazzatu. Pare più faciule di fallu cascà nantu à a nanzultima sillaba : prununzià "Marcangèli" vene megliu à certi ch'è "Marcàngeli". 
Hè chjara ? 
Tè, d'altronde ne parla ancu Petru Mari in Masai.
    </p>
   </div>
  </body>
 </text>
</TEI>
