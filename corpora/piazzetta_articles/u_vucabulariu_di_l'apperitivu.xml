<TEI>
 <teiHeader>
  <fileDesc>
   <titleStmt>
    <title>
     U vucabulariu di l'apperitivu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-vucabulariu-di-l-apperitivu_a1972.html"/>
     <date>
      Sat, 04 Oct 2014 12:23:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CUMU-SI-DICE
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U vucabulariu di l'apperitivu
   </head>
   <div type="content">
    <p>
     Per principià :  Chì bei ? Chì biite ?  Ci servite ? Ci servi ? Servici !  À un servore appena losciu : o lumacò, ci servi ?  Datemi (dammi) : un pastizzu, una biera, una bieraccia, un boc, un pastizzone, un stagnone, una buttiglia  Nanz'à u primu bichjeru : À a salute !  O dinù : ch'ella sia a nostra medicina ! 
Esempiu : "Avà beiu u mojito ! Dammi un pastizzu !"  À u servore appena minutu : "A metti a toia, o rancicò ?" 
Durante l'apperitivu :  Esse caldettu : mezu briacu (éméché)  Esse inturcacciatu : être pompette  Esse imbalsamatu  Esse ciònciulu  Imbriacassi : inturcassi  Pigliassi una sborgna, una scimia, un coghju 
Esempiu : "Cummenciu à esse inturcacciatu, avà vò à minammi unepochi di CRS." 
Tartagliulà, trastagliulà : Bégayer, parler avec difficulté. 
Esempiu : "Ùn ci la face più à parlà chì cummecia à esse imbalsamatu, è trastagliuleghja." 
Esse in sborgna, in sborgna nera, in bomba, in bomba ceca, in buchja nera  Esempiu : "Avà hè buchja nera, hè partutu à ballà cù e zitelle." 
Esse briacu, briacu zuffu, briacu à tappu  Esse loffiu : être ivre mort  Esempiu : "Hà vulsutu andà à minà i CRS ma era briacu zuffu è s'hè pigliatu una strambacata innù e scale." 
Esse in pistìcciuli, esse fraccassatu, cumplettamente à tappu, esse sprufundatu. 
Esempiu : "Eri sera era talmente à tappu ch'aghju durmitu à mezu à e rumenzule." 
U lindumane :  Esse malatu. Rende. Avè a pena in capu. Ùn avè più ricordi di a serata. Scusassi. 
Esempiu : "Stu cughjone s'hè scusatu, ùn si n'arricurdava più ch'ellu m'avia messu dui cazzotti." 
Spressioni  Hè vultatu in casa soia cù a scimia nant'à e spalle  Beie assai = beie quant'à un tufone di rena, quant'è un imbutu  Esse sempre à bizzicu à mogliu = sempre in traccia di beie 
Di qualchissia chì li piace à beie : si dice ch'ellu surpa, ch'ellu sciuscia, ch'ellu sciumbra. 
Di qualchissia chì ùn ci la face più à marchjà chì hà troppu betu, si dice ch'ellu misura u stradò, o ch'ellu hà i scarpi troppu stretti. 
Ma attenti chì... 
"Omu di vinu ùn vale un quattrinu" 
è 
"L'acqua face fanga, u vinu face sangue." 
D'altre parolle o spressioni ? Aspettemu i vostri cummenti.
    </p>
   </div>
  </body>
 </text>
</TEI>
