<TEI>
 <teiHeader>
  <fileDesc>
   <titleStmt>
    <title>
     Cugnomi di paesi : u Capicorsu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Cugnomi-di-paesi-u-Capicorsu_a1974.html"/>
     <date>
      Sun, 05 Oct 2014 18:05:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Cugnomi di paesi : u Capicorsu
   </head>
   <div type="excerpt">
    <p>
     À ogni paese, u so cugnome scherzosu. Quandu sò stati dati, da quale è perchè ùn si sà. Ma sò a prova chì dapoi sempre, i Corsi anu purtatu un sguardu scherzosu nant'à elli.
    </p>
   </div>
   <div type="content">
    <p>
     Barbaghju : Barbaghjacci stoghjabarba. Ghjocu di parolle cun l'elementu "barba" di barbaghjacci ; stughjà = asciuvà, da e parti di Bastia è u Nebbiu. À sapè sì "stughjassi a barba" vole dì qualcosa, esse bruttu o pulitu ? Ùn si sà. 
Barrettali : Barrettalesi ghjurafalsi, scornaboi 
Bastia : Bastiacci spachjaborse. Bastia, cum'è in tutti i lochi di cummerciu avia a riputazione di fà spende tutti i so soldi à i paisani chì ci scalavanu. Vede u dettu "S'è tù vai in Bastia senza esse spugliatu, o Gregori hè mortu o Campana hè malatu" (ùn si sà ciò ch'elli vindianu questi). 
Brandu : Brandinchi latroni 
Cagnanu : Cagnanesi gambicorti 
Canari : Canaresi spezzacristi. Vole dì "gattivi cristiani", chì rompenu e croci, forse dopu à qualchì battaglia di prucessione... 
Centuri : Cinturesi granitulai = manghjadori di granìtule, "coquillages". 
Petracurbara : Curbaresi tagliamuchji = taglià i muchji per manghjà ? Deve esse segnu di miseria. 
Erbalonga : Erbalunghesi arruba uva 
Ersa : Ersinchi scapazerri. Vale à dì ch'elli taglianu u capu di i zerri (un pesciu) per e so sòsule. 
Ferringule : Ferringulesi pignulai 
Luri : Luresi mulinai 
Lota : Lutinchi legaboi (per ùn fassili arrubbà ?) 
Meria : Meriacci scapatopi 
Mursiglia : Mursigliesi sbarazzini. I sbarrazzini eranu i tragulini ma dopu a parolla hà pigliatu u sensu di sgaiuffu. 
Nonza : Nunzinchi gransignurini 
Patrimoniu : Patrimuninchi arrubaboi 
Pinu : Pinesi traditori 
Ruglianu : Ruglianacci americani 
San Fiurenzu : Sanfiurenzinchi granuchjai, perchè stanu nù e regione paludose induve ci sò e granochje. 
Siscu : Sischesi sega sega 
Tuminu : Tuminacci mezi Turchi 
Ugliastru : Ugliastrinchi cipullai 
Òlcani : Ulchinesi arrubaselle 
È qualchì spressione pruveribii o spressioni : 
"Capicorsu è Bunifaziu per la guerra nun sò boni." 
Spellà a puce cum'è Capicursini : in u sensu di minuti, ràncichi  Gnoccari Capicursini (=baulli) 
Eccu per i cugnomi di i paesi di Capicorsu. Amichi capicursini, ùn v'inchietate, ci ne serà per tutti i paesi. 
Ne manca ? Ne cunniscite d'altri ? Aspettemu i vostri cummenti.
    </p>
   </div>
  </body>
 </text>
</TEI>
