<TEI>
 <teiHeader>
  <fileDesc>
   <titleStmt>
    <title>
     Infine un cosu razzistu nant'à a criminalità induve ùn si parla micca di i Corsi !
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Infine-un-cosu-razzistu-nant-a-a-criminalita-induve-un-si-parla-micca-di-i-Corsi-_a1724.html"/>
     <date>
      Wed, 23 Apr 2014 01:53:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Infine un cosu razzistu nant'à a criminalità induve ùn si parla micca di i Corsi !
   </head>
   <div type="excerpt">
    <p>
     Un'infugrafia esciuta in u cutitianu "Le Progrès" chjamata "délinquance : à chacun sa spécialité" pruvucheghja un scandalu : ùn si parla mancu di i Corsi.
    </p>
   </div>
   <div type="content">
    <p>
     Hè a pulèmica chì hà infiaratu Twitter oghje. 
Un'infugrafia classa i malfattori segondu a so orìgine è e so spezialità : 
l'Albanesi arrubanu, i Russii attaccanu i distributori di soldi, l'Arabi facenu a droga... i Roms elli, facenu appena di tuttu. 
Un generu d'internaziunale di a "violence culturelle". 
Ma u giurnale di Liò si spiega : "i[nous avons interrogé les services de police, de gendarmerie et des douanes qui [leur] ont donné les grandes tendances basées sur leurs observations et les arrestations]i". 
In fatti, sò i pulizzeri chì anu datu l'infurmazioni. 
Tuttu và bè dunque. U FN ellu, si campa. 
Ma ciò chì hè ancu di più scandalosa, hè chì in sta classifica ùn ci hè mancu una traccia di Corsi. 
Mancu un traccia di trafficanti di droga, di spezialisti di u braccasgiu, di u sbiancamentu di soldi, di ghjochi illegali, nunda ! 
U mezu corsu ùn hè più ciò ch'ellu era... I Corsi averianu infine pigliatu a via di u prugressu è giratu u spinu à l'antica viulenza endèmica ? Ci sariamu infine sbarazzati di a nostra viulenza culturale ? 
Ùn ci hè più un palmu di nettu.
    </p>
   </div>
  </body>
 </text>
</TEI>
