<TEI>
 <teiHeader>
  <fileDesc>
   <titleStmt>
    <title>
     Corsu o connu ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Corsu-o-connu_a1327.html"/>
     <date>
      Mon, 16 Apr 2012 13:47:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       FUTBOL
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Corsu o connu ?
   </head>
   <div type="excerpt">
    <p>
     Avanza a ricunniscenza di u populu corsu in u futbol. U ghjucadore di Lille Aurélien Chedjou averia dettu "sale corse" à l'aiaccinu Cavalli.
    </p>
   </div>
   <div type="content">
    <p>
     L'affari vanu più in furia in futbol chè in pulitica. Allora chì nisun grande candidatu à l'elezzione presidenziale parla di ricunnosce l'esistenza di u populu corsu (i soli sò Philippe Puttù è Eva Joly), in u mezu di u ballò francese l'affari sò chjari : u populu corsu esiste. 
Era digià u casu di Jean-Michel Aulas (ma forse era perchè s'era pigliatu unepochi di scuzzulate in Timizzolu). 
Dapoi sta dumenicata, u populu corsu hà un novu difensore : hè u difensore di u LOSC, Aurélien Chedjou. Averia trattatu à Johan Cavalli di "sale corse" durante a partita Lille - Aiacciu è avà l'affare cummencia à fà u rimusciu. 
A LFP hà dettu ch'ella hà apertu una inchiesta. Allora avà, chì dicerà a LICRA ? Chedjou serà suspesu da a cummissione di disciplina di a liga ? Chì serà a riazzione di Thiriez, sempre u primu à accusà Bastia di razzisimu ? 
Chedjou ellu si difende : ùn hà micca dettu "sale corse" ma "sale con"... 
Una cosa hè certa : u futbol francese si porta sempre cusì bè.
    </p>
   </div>
  </body>
 </text>
</TEI>
