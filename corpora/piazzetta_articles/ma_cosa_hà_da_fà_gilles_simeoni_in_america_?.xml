<TEI>
 <teiHeader>
  <fileDesc>
   <titleStmt>
    <title>
     Ma cosa hà da fà Gilles Simeoni in America ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Ma-cosa-ha-da-fa-Gilles-Simeoni-in-America_a2356.html"/>
     <date>
      Fri, 25 Mar 2016 16:37:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Ma cosa hà da fà Gilles Simeoni in America ?
   </head>
   <div type="excerpt">
    <p>
     Dapoi l'annunziu di a visita di Gilles Simeoni à Casa Bianca in Washington, tuttu u mondu aspetta u ritrattu di u presidente di l'esecutivu cù Barack Obama. Ma forse chì u presidente americanu ùn ci serà. Allora cosa hà da fà Gilles ?
    </p>
   </div>
   <div type="content">
    <p>
     Hà da scuntrà à Forrest Gump
Hè quantunque ellu u creatore di a "Spassighjata".
    </p>
    <p>
     Hà da vede cumu si pò fà una riserva indiana
U prublema di l'America, hè chì nanzu ch'elli ghjunghjinu l'aurupei, c'eranu l'indiani. I discendenti di quelli chì fermanu campanu in e so riserve, cù prublemi di disimpiegu, d'alcool, di droga. 
Serà forse l'occasione di circà di fà una riserva indiana di Corsi ?
    </p>
    <p>
     Hà da dumandà l'indirizzu di u piluccheru di Donald Trump per fassi listessa cuppa
Hè quantunque a glassa.
    </p>
    <p>
     Hà da fà un selfie cù u falsu Obama
Bah, à difettu di u veru...
    </p>
    <p>
     Coucou, c'est @BarackObama ! pic.twitter.com/y7MQhgIahP
— Sosie de Merde (@sosiedemerde) 30 novembre 2015
    </p>
    <p>
     Hà da circà una piazza à François Tatti... in Alaska
U sognu di Gilles ? Mandà à François Tatti à u frigò.
    </p>
    <p>
     Hà da circà di cunvince i Stati Uniti di dichjarà a guerra à a Francia.
U pianu : l'America vince, l'americani occupanu a Francia è ci danu l'indipendenza. A capitale di u 51u statu americorsu serà Ponte à a Leccia, bella sigura. 
Da vede i ritratti di a seria Ponte Leccia City di Léa Eouzan.
    </p>
    <p>
     Hà da scuntrà u merre d'una cità corsa
Paoli City, Corsicana... Inseme, femu l'America.
    </p>
    <p>
     Hà da cunvince à Natalie Portman di vene in Corsica
L'attrice, realizatrice è prudutrice americana di glassa internaziunale hè quella chì hà pruduttu u filmu chì serà mustratu à a Casa Bianca. Si pò sempre sunnià di vedela ind'è noi.
    </p>
    <p>
     Hà da vede "The Seventh Fire"
Hè u nome di u filmu copruduttu da una sucetà di pruduzzione corsa, Mareterraniu. Eh iè, u veru invitatu à Washington ùn hè micca Gilles, ma u pruduttore Paul Rognoni. 
U filmu hè un ducumentariu nant'à i gangs amerindiani.
    </p>
    <p>
     THE SEVENTH FIRE - Official Trailer from Jack Pettibone Riccobono on Vimeo.
    </p>
    <p>
     È què hè piuttostu a glassa.
    </p>
   </div>
  </body>
 </text>
</TEI>
