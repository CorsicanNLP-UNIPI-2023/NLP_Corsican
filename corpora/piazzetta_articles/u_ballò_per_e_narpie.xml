<TEI>
 <teiHeader>
  <fileDesc>
   <titleStmt>
    <title>
     U ballò per e narpie
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-ballo-per-e-narpie_a2189.html"/>
     <date>
      Fri, 10 Apr 2015 14:15:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U ballò per e narpie
   </head>
   <div type="excerpt">
    <p>
     Ùn ci capite un'acca inde u foot ma primurosu d'integravvi, avite decisu di mischjavvi à u slanciu pupulare. Vi spieghemu à l'alesta per ch'è vo ùn passite per un catinu
    </p>
   </div>
   <div type="content">
    <p>
     - Site per Bastia
    </p>
    <p>
     - "Football" vole dì "pede" è "ballò". Vole dì ch'ellu ci si ghjoca cù i pedi è un ballò
    </p>
    <p>
     - Forchè u purtiere : ellu, pò chjappà u ballò di mani. Ellu, Thierry Henry è Maradona. Si ricunnosce chì porta i guanti.
    </p>
    <p>
     - Ci sò duie squadre di 11 ghjucadori signuna : 10 ghjucadori chì ghjocanu cù i pedi + 1 purtiere.
    </p>
    <p>
     - Ci vole à mette u ballò in a gabbia di a squadra di l'altri.
    </p>
    <p>
     Attenti : à a pàusa, si cambia di campu.
    </p>
    <p>
     - A regula di u foraghjocu (hors-jeu). Tutti dicenu ch'ella hè cumplicata ma infatti hè fàciule.
    </p>
    <p>
     Bon avemu da fà più sèmplice : s'ella hè l'altra squadra chì marca, mughjate ch'ellu ci hè foraghjocu, s'ella hè Bastia, mai.
    </p>
    <p>
     - Ùn ci hè micca parità. 
- Sì à a fine di i 90 minuti ci hè ugualità, si mettenu 30 minuti in più di prulungazioni. 
- Sì à a fine di e prulungazioni ci hè ugualità, ci sò i penaltys. 
- Sì à a fine di i penaltys ci hè ugualità, u primu chì manca hà persu. 
- I circate nantu à u terrenu ? Lasciate cascà. Ùn pratècanu più u foot : Maradona (a so manu di diu li ghjova per minà a moglia), Pelé (vende sandwichs è viagra), Platini (cicciutu è vindutu à i qataris), Zidane (micca cicciutu ma vindutu à i qataris), Beckam (manicchinu per slips), Ronaldo (cicciutu è micca u listessu ch'è Cristiano Ronaldo), Cantona (ma sempre azezu), Claude Papi († in u 1983), Olive è Tom (ùn esistenu micca in veru). 
- In casu di disfatta : lagnàtevi. L'àrbitru hè vindutu, u macciu era arrangiatu, sò ricchi, a Lega hè anti corsa. (In più hè vera). À truvacci da quì à 12 anni. 
- In casu di vittoria : site cuntentu.
    </p>
   </div>
  </body>
 </text>
</TEI>
