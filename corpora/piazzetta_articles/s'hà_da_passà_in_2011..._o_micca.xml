<TEI>
 <teiHeader>
  <fileDesc>
   <titleStmt>
    <title>
     S'hà da passà in 2011... o micca
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/S-ha-da-passa-in-2011-o-micca_a995.html"/>
     <date>
      Fri, 21 Jan 2011 00:01:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MAGAGNA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    S'hà da passà in 2011... o micca
   </head>
   <div type="excerpt">
    <p>
     Hè un'esclusività di A Piazzetta : eccu e nostre predizzioni pè l'annu 2011. Ùn vi scurdate chì u peghju hè davant'à noi.
    </p>
   </div>
   <div type="content">
    <p>
     Dopu à l'affare di i preservativi di u CG2B, i cunsiglieri di Giacobbi piglianu a machja è fughjenu à u Paraguay. "Je suis effaré" conta u sgiò presidente à 24 Ore. 
U Sporting finisce primu di National ma a FF caccia 12 punti à u Sporting pè "raisons diverses" è ùn colla micca in L2. 
In l'affare di a manghjeria di u Cunsigliu Generale, hè finalmente un charter di 144 persone chì parte à a machja à u Paraguay. 
Jenifer esce un discu in lingua corsa è vince un discu d'oru. A so ripresa di "Clandestinu" in duo cun Gilbert Montagné hè un successu. 
A CTC finanza a pruduzzione di filmi X in Corsica. Tuttu u mondu hè cuntentu : "ça va créer des emplois" dice Marc Dorcel chì face custruisce a so casa in Zuani. 
Justin Bieber hè annunziatu à e "Nuits de la guitare" in Patrimoniu.    A pulizza mette a manu nant'à un tràfficu internaziunale di droga in Aiacciu. A cuccaina era traspurtata in a vittura di u prefettu. A so prima riazzione hè stata di felicità i pulizzeri. 
TF1 lancia un'emissione di telè realità "Qui veut sa villa en Keurse ?" presentata da Benjamin Castaldi. I candidati : Laurent Romejko, Dorothée, i Bogdanov, Lio, Jean-Marie Bigard è Fadela Amara. Hè Bigard chì vince. 
Quick lancia u "Corsican Burger" cun "saucisson d'âne 100% corse". 
Hè fattu u telefilmu "Traquenard à la cave Depeille" nant'à l'evenimenti d'Aleria in 75. Hè un scumpientu, hè Johnny Halliday chì tene u rollu d'Edmond Simeoni. Fred Testot (quellu d'Omar &amp; Fred) ghjoca u rollu d'un militante di u Fronte. Télérama scrive : "une pure merveille"... 
Nicolas Sarkozy dà u so accordu pè a creazione di trè casino in Corsica. A ghjente hè cuntenta, si sente "ça va créer des emplois". 
Stéphane Usciati rimpiazza à Thierry Beccaro è presenta u ghjocu "Motus" nant'à France2.    Un omu puliticu corsu ferà u so coming-out è casca u tabou di l'omossessualità in Corsica. 
U ghjudice Duchaine scopre l'esistenza d'un tràfficu maiò à u Cunsigliu Generale : i soldi pè u RSA ghjuvavanu à cumprà 4x4. "Je suis effaré" dice Giacobbi. 
Una lege hè vutata pè rende custruttìbile tutte e terre agrìcule di Corsica : "ça va créer des emplois" dicenu a ghjente. 
Raymond Domenech vene à stallassi in Corsica è diventa militante di Femu a Corsica.    Gilles Simeoni participeghja à Fort Boyard. Jean-Guy Talamoni passa infine u so permessu è participeghja à u Paris-Dakar. 
Nasce u cullettivu "Bastà la langue corse : contre l'enseignement du corse à l'école".    Hè lanciatu u prugettu di u più grande centre cummerciale d'Auropa in Furiani. "Les Corses adorent consommer" dice u capimachja di u prugettu è di siguru "ça va créer des emplois". 
In a stagione 4 di "Mafiosa" Jean-Luc Delarue ghjoca u rollu d'un maffiosu corsu hè serà stinzatu da Jean-Paul Luciani chì ghjoca quellu d'un scruccone. 
Bona nutizia : Camille de Rocca Serra arresta a pulitica è diventa ghjucadore prufessiunale di poker. 
Fanfan Vendasi participeghja à "Des chiffres et des lettres" è riparte cù un dizziunariu.
    </p>
   </div>
  </body>
 </text>
</TEI>
