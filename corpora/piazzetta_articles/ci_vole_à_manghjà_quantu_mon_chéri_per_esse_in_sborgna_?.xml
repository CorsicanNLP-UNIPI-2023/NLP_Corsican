<TEI>
 <teiHeader>
  <fileDesc>
   <titleStmt>
    <title>
     Ci vole à manghjà quantu Mon Chéri per esse in sborgna ?
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Ci-vole-a-manghja-quantu-Mon-Cheri-per-esse-in-sborgna_a1042.html"/>
     <date>
      Tue, 01 Mar 2011 11:49:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       SUCETA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Ci vole à manghjà quantu Mon Chéri per esse in sborgna ?
   </head>
   <div type="excerpt">
    <p>
     Iè, ci n'hè ch'anu circatu di calculà... ma risicate di favvi una crisa di fegatu nanzu d'esse briacu.
    </p>
   </div>
   <div type="content">
    <p>
     Ùn fate micca nece, voi dinù ci avete pensatu : pigliassi una scimia à u Mon Chéri. 
Hè u situ d'infurmazioni Slate à prupone un studiu seriu nant'à stu sugettu impurtantissimu. 
Vi risparmiu i càlculi è e fòrmule matemàtiche, ma sàppiate ch'ellu ci vole circa 45 di ste cicculatacce per ghjunghje à 0,5 g d'alcool in u sangue, a lìmita autorizata per quelli chì cundùcenu. Siguramente chì u vostru fegatu ùn suppurterà micca sta quantità di zùccheru è di cicculata. Averete resu nanzu. 
45 Mon Chéri per esse appinuccia briachettu, allora pensate quantu ci vulerà à ingollene per esse à tappu. 
Lasciate corre, hè una gattiva idea...
    </p>
   </div>
  </body>
 </text>
</TEI>
