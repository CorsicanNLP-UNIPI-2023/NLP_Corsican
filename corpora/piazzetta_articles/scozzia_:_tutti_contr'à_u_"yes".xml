<TEI>
 <teiHeader>
  <fileDesc>
   <titleStmt>
    <title>
     Scozzia : tutti contr'à u "yes"
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Scozzia-tutti-contr-a-u-yes_a1946.html"/>
     <date>
      Mon, 15 Sep 2014 09:58:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       E-news-a-l-accorta
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Scozzia : tutti contr'à u "yes"
   </head>
   <div type="excerpt">
    <p>
     Chì hè u puntu cummunu trà u FMI, Susan Boyle è Paul Giacobbi ? Sò tutti contr'à l'indipendenza di a Scozzia.
    </p>
   </div>
   <div type="content">
    <p>
     U referendum nant'à l'indipendenza di a Scozzia face nasce un'incredibile campagna mediatica à prò di u "no". 
Passemu nant'à a campagna di i pippoli chì sò contr'à l'indipendenza, Paul McCartney, David Bowie è Susan Boyle in testa. 
Passemu nant'à a campagna di David Cameron, chì pesa di tutte e so forze per sustene u "no". U primu ministru brittànicu hà cunvucatu i grandi patroni per dilli di fà campagna contr'à l'indipendenza. Hè cusì chì e banche, e grande intraprese cum'è Marks &amp; Spencer, quelle di i telecom è di l'energia anu minacciatu di crèscita di i prezzi in casu di vittoria di u "yes". 
Ancu più forte, sta settimana hè u mondu di a finanza chì s'hè discitatu. U FMI s'hè dichjaratu "inchietu" sì i scuzzesi decitenu di cappià à Londra. Una vittoria di u "iè" faria nasce "reazzioni negative nant'à i mercati"... 
Postu ch'è no ci semu, i mercati ùn anu ch'è da decide da per elli di a sorte di a Scozzia. 
Barack Obama hà s'hè permessu di dì chì i Scuzzessi avianu piuttostu interessu à vutà di nò. 
Infine, un altru sustegnu internaziunale hè ghjuntu eri à Cuntrastu. Nant'à France 3, Paul Giacobbi hà dettu ch'ellu ùn era micca à favore di l'indipendenza. 
Sì, cun tuttu què, u "nò" ùn vince micca...
    </p>
   </div>
  </body>
 </text>
</TEI>
