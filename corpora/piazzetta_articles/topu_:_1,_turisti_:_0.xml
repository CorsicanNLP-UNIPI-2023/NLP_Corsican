<TEI>
 <teiHeader>
  <fileDesc>
   <titleStmt>
    <title>
     Topu : 1, Turisti : 0
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Topu-1-Turisti-0_a1142.html"/>
     <date>
      Thu, 28 Jul 2011 13:40:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Topu : 1, Turisti : 0
   </head>
   <div type="excerpt">
    <p>
     Un topu patriottu hà paralizatu un aviò chì duvia trascinà centinaie di turisti in Corsica.
    </p>
   </div>
   <div type="content">
    <p>
     L'animali averanu rispostu à a chjama di BHL ? O forse ùn supportanu più manch'elli i turisti ? 
Ci hè da dumandassi dopu à l'attentatu chì hà paralizatu un aviò d'Air Corsica, ci l'ampara Corse-Matin. 
Un tupinchjulu, solu solu, hà pigliatu l'iniziativa di sabuttà è di rompe l'apparechju chì ùn hà pussutu parte. Sò centinaie di turisti azezi fràcichi chì anu fattu u scàndalu in l'aeroporti di Puretta è d'Orly. 
Imaginate a scena... Centinaie di turisti parigini bianchi, incù saccadò è sàndale in plàsticu contr'à... un tupucciu tamantùculu. Ebbeh hè u topu chì hà vintu. 
Avà, aspettemu u cummunicatu di cundannazione d'Emile Zuccarelli.
    </p>
   </div>
  </body>
 </text>
</TEI>
