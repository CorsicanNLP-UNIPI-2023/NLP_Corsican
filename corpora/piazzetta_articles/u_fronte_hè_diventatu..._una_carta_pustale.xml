<TEI>
 <teiHeader>
  <fileDesc>
   <titleStmt>
    <title>
     U fronte hè diventatu... una carta pustale
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-fronte-he-diventatu-una-carta-pustale_a2595.html"/>
     <date>
      Tue, 30 May 2017 14:07:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       ATTUALITA-CORSA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U fronte hè diventatu... una carta pustale
   </head>
   <div type="excerpt">
    <p>
     Ci hè sempre un mumentu induve a sucetà di cunsumazione si manghja tuttu. Ancu i motti pulitichi. Quantu seranu i turisti à mandà carte pustale "IFF" ?
    </p>
   </div>
   <div type="content">
    <p>
     A mercantilizazione di u mondu tocca à tuttu. A religione è a pulitica ùn a si francanu. D'una manera o da l'altra, tuttu un ghjornu, diventa un pruduttu di cunsumazione. 
A fiura di Che Guevara hè diventata una marca di sigarette è di bivenda. U rivuluziunariu si ritrova in appiccicatoghju nant'à i 4x4, in poster in discoteche. 
Hè dunque di manera naturale chì e fiure di u muvimentu naziunalistu si ritrovinu cummercializate, cum'è ste carte pustale d'una cunferenza di stampa di u fronte o di un bumbagiu "IFF".
    </p>
    <p>
     Ritrattu mandatu da Maì L. 
Serà chì l'idee anu vintu da veru ? O ch'elle ùn anu più sensu ? Ch'elle ùn sò più suvversive ? Ch'elle appartenenu à u passatu ? Ch'ellu ùn ci hè più risicu ? 
Ognunu averà u so parè.
    </p>
   </div>
  </body>
 </text>
</TEI>
