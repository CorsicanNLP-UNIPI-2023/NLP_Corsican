<TEI>
 <teiHeader>
  <fileDesc>
   <titleStmt>
    <title>
     Una serata nustrale in Patrimoniu
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Una-serata-nustrale-in-Patrimoniu_a1906.html"/>
     <date>
      Tue, 08 Jul 2014 18:08:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       GIURNALE
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Una serata nustrale in Patrimoniu
   </head>
   <div type="excerpt">
    <p>
     Nanz'à u rush di l'estate, avemu vulsutu fà una piccula serata nustrale è semplice cun paghjelle, canti, viulinu, è senza musica à tappu. Ci dumandavamu s'ella era pussibule, sì a ghjente ci seguiteria... Avà sapemu ch'ellu hè di sì ! À ringraziavvi à tutti.
    </p>
   </div>
   <div type="content">
    <p>
     Era appena una scumessa. Quandu appena da per tuttu ùn ci n'hè ch'è per a musica à tappu, avemu pruvatu di fà qualcosa d'appena differente. 
Solu canti, soni è viulinu, paghjelle à u bancone, è scena aperta induve canterini cunfirmati è amatori, giovani è anziani s'imbulighjerianu. 
Avà, sapemu ch'ellu hè pussibule ! 
Ringraziemu dunque tutti quelli chì ci anu permessu di fà sta seratuccia nustrale : a municipalità di Patrimoniu chì ci hà accoltu, e sucetà Capembal, Pietra, Zilia, Orezza per u bellu colpu di manu, u furmagliu Ottavi (senza quale ùn averiamu avutu i migliaccioli), a panetteria A Ricella in Barchetta (a bona torta à l'erbe era a soia, avà a sapete), u Tony Bar di Luri, u Petit Montmartre in Bastia. 
Tanti ringrazii à l'associu spurtivu è culturale di Patrimoniu per u so aiutu maiò, à a municipalità di San Fiurenzu per i tavulini è e carreghe (è à Paulu Costa), l'associu L'Alivetu d'Oletta, Dumè Olmeta pè u furgò, u duminiu Montemagni, Greg Ronchini per e luce, JB per a sonò. 
Mille grazie à tutti quelli chì sò venuti per cantà, sunà, fà una passata, una paghjella, à i giovani, i barbuti, i vechji, e donne, i zitellucci, à quelli chì anu cantatu nant'à a scena è à quelli chì anu cantatu à u bancone (o puru mughjatu, conta dinù), à Petru. 
Mille grazie à voi tutti chì site venuti (iè ancu i RG !), certi da luntanu, aiaccini, balanini, buzinchi, fiumurbacci, capicursini, castagnicciaghji, è à i nebbisginchi chì ci anu ricevutu. 
Mille grazie dinù à tutti i benevulenti chì anu fattu è purtatu appena di robba, i dulciumi è e torte, à a squadra di u comptoir, à Marcu Andria, Sarah, Suffia, Vanina, Léa, Florence, Anne-Marjorie, Paul 1, Paul 2, Gilles S. (micca u merre, l'altru), Florian, Matteu è à Ghjuvancarlu u tercanu di u migliacciolu, à LDP per a videò. Menzione speziale per i pistelli Franck è Rumanu, senza elli a serata ùn saria micca stata pussibule. 
À truvacci (forse) un altru annu.
    </p>
   </div>
  </body>
 </text>
</TEI>
