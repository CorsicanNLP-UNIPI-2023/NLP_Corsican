<TEI>
 <teiHeader>
  <fileDesc>
   <titleStmt>
    <title>
     U primu "puntu Godwin" di a campagna
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/U-primu-puntu-Godwin-di-a-campagna_a1687.html"/>
     <date>
      Mon, 03 Mar 2014 20:50:00 +0100
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       MUNICIPALI-2014
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    U primu "puntu Godwin" di a campagna
   </head>
   <div type="excerpt">
    <p>
     "Le simeonisme prend sa source dans la collaboration avec l'Italie mussolinienne". Ma chì li serà pigliatu à Jean Zuccarelli è à Francis Riolacci oghje ?
    </p>
   </div>
   <div type="content">
    <p>
     A regula di a "lege di Godwin" hè una teuria nata nant'à internet à u principiu di l'anni 90. 
Dice chì più una discussione dura in u tempu, più cresce a prubabilità di vede unu di i dibattori fà un paragone cù Hitler, u fascisimu o i nazis. In generale, vene quandu u tippu ùn hà più nisun argumentu. Si dice tandu, pè ridesine, chì quellu chì face u paragone vince un "puntu Godwin". 
U puntu Godwin di u ghjornu hè dunque vintu da Francis Riolacci, chì in una cunferenza di stampa propiu stunante a s'hè cacciata cù "l'idéologie du siméonisme" (sic). U resucontu da vede nant'à u situ di France 3 Corse o quellu di Corse Net Infos. 
Zuccarelli è Riolacci anu surpresu à tuttu u mondu, attaccandu cun forza à Gilles Simeoni in sti termini : "le siméonisme, cette idéologie dangereuse fondée sur la complaisance avec le terrorisme (...) qui prend sa source dans la collaboration avec l'Italie mussolinienne" 
Vi và ? 
Sta dichjarazione hà fattu parlà a ghjurnata sana nant'à Twitter. Ma quessa, ne parleremu in un altru articulu...
    </p>
   </div>
  </body>
 </text>
</TEI>
