<TEI>
 <teiHeader>
  <fileDesc>
   <titleStmt>
    <title>
     Una cria di lingua corsa in u 1979
    </title>
    <author>
     <orgName>
      A Piazzetta
     </orgName>
    </author>
   </titleStmt>
   <publicationStmt>
    <publisher>
     A Piazzetta
    </publisher>
   </publicationStmt>
   <sourceDesc>
    <bibl>
     <ptr target="https://www.apiazzetta.com/Una-cria-di-lingua-corsa-in-u-1979_a2569.html"/>
     <date>
      Sun, 26 Mar 2017 23:17:00 +0200
     </date>
    </bibl>
   </sourceDesc>
  </fileDesc>
  <encodingDesc>
   <classDecl>
    <taxonomy>
     <category>
      <catDesc>
       CULTURA
      </catDesc>
     </category>
    </taxonomy>
   </classDecl>
  </encodingDesc>
 </teiHeader>
 <text>
  <body xml:lang="co">
   <head>
    Una cria di lingua corsa in u 1979
   </head>
   <div type="excerpt">
    <p>
     Nant'à u situ di l'INA si pò vede un filmettu diffusatu nant'à FR3 in u 1979. Si tratta di l'insignamentu di u corsu à a scola. Guasi quarant'anni dopu, ci dà à riflette.
    </p>
   </div>
   <div type="content">
    <p>
     "Les langues régionales sont-elles sur le déclin ou sont-elles en bonne santé ?" dumanda u giurnalistu. 
In stu filmettu si tratta di l'insignamentu di u corsu in e scole, chì principia. Si vedenu i stitutori in stazii di furmazione in lingua corsa è davant'à i so sculari. 
L'ispettore Albertini cunclude cusì : "S'è no vulimu chì u corsu possa campà, ci vole ch'è no piglimu a decisione d'adattallu, d'adattacci, è d'integrallu à a vita muderna. S'è no cuntinuvemu à sunnià nant'à u corsu, ricurdenduci solamente u passatu, luntanu pè i vechji, frescu pè i giovani o i menu giovani, allora ci ritruveremu frà dece o vint'anni dui o trè à ricurdacci di u tempu passatu cun rimpientu, ma senza sperenza di vedelu". 
È chì ci vulerà à dì quarant'anni dopu allora ? Ch'ellu si sunnieghja sempre quessa hè sigura. 
Sapemu chì a nostalgia ùn ghjova à nunda è ùn vale a pena di pienghje una Corsica chì ùn turnerà più. Ma quantunque... quale averia scumessu tandu chì a Corsica cambieria cusì in furia ? 
U riportu hè statu fattu da Jacques Luciani.  Si ricunnoscenu l'ispettore Francescu Maria Perfettini (à 3'25) è Jean-Louis Albertini (4'40).  Si ricunnosce dinù à Ghjuvanteramu Rocchi (6'58)  Ghjuvambattista Stromboni (12'50)  Francis Beretti (15'38)  Ghjuvambattista Rotily-Forcioli (16'28)  Andria Fazi (16'56)  Santu Micaelli (26'00) 
Chì l'altri ci scusinu, ma forse ci pudete aiutà à mette un nome nant'à ste persone ?
    </p>
    <p>
     A leia nant'à YouTube 
È nant'à l'INA
    </p>
   </div>
  </body>
 </text>
</TEI>
